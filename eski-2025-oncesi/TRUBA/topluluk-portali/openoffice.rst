.. _open-office:

=========================
Visio Yerine OpenOffice
=========================

Akış şemaları, proje organizasyonları vb. gibi pek çok ofis kullanıcısı için Microsoft Visio bu işlerin vazgeçilemez programı. Ancak ne yazık ki Visio standart MS Office paketi ile birlikte gelmemekte. Visio’u edinmek için oldukça yüksek bir bedel ödemek ya da daha önce ve büyük ihtimal şimdi de yaptığınız gibi programın korsanını bulup bilgisayarınıza yüklemek durumundasınız.

Aslında bu iki seçeneğe bağlı değilsiniz. `OpenOffice programının <https://www.openoffice.org/>`_ 3. sürümü ve `“OxygenOffice Extra – Gallery” <https://extensions.openoffice.org/en/project/oxygenoffice-extra-gallery-free-use>`_ eklentisi ile Visio’da yapabileceğiniz pek çok işi OpenOffice üzerinde de gerçekleştirebilirsiniz (https://wiki.openoffice.org/wiki/Documentation/OOo3_User_Guides). Ayrıca çalışmalarınızı PDF formatında kaliteli bir şekilde dışa aktarmanız da oldukça basit.

Openoffice ile birlikte 6'dan fazla program gelmekte. Bu programlar ve muadili ücretli yazılımları aşağıdaki listede bulabilirsiniz:

+-----------+-------------+
|                         |
+===========+=============+
| Writer    | Word        |
+-----------+-------------+
| Calc      | Excel       | 
+-----------+-------------+
| Impress   | Power Point |
+-----------+-------------+
| Draw      | Corel Draw  | 
+-----------+-------------+
| Base      | Access      | 
+-----------+-------------+
| Math      |             | 
+-----------+-------------+

OpenOffice ile Makale Yazmak
--------------------------------

Bilimsel makale taslakları pek çok kelime işlemcisinde bulunmasına rağmen, bu kelime işlemcilerin sağladıkları matematiksel ifade editörleri genelde çok yetersiz ya da kullanımı ve sonuçları beklenileni vermekten oldukça uzak.

OpenOffice ile gelen matematik editörü bu açılardan oldukça başarılı sayılabilir. Ancak bununla yetinmeyecek kullanıcılar için OpenOffice eklentileri kullanıcılara pratik araçlar sunmakta. Latex’ten vazgeçemeyenler `OpenOffice OOoLatex eklentisini <https://extensions.openoffice.org/en/project/ooolatex>`_ mutlaka denemelidirler.

``OOoLatex`` eklentisi ile makalenize eklediğiniz latex ifadeleri imajlara çevrilerek doküman içerisine otomatik olarak yapıştırılır.

Kullanması kolay, eski alışkanlıklarından vazgeçemeyen kullanıcılar için birebir.
