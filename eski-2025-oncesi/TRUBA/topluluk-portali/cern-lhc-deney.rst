.. _cern-lhc:

=========================
Cern LHC Deneyleri
=========================


Bilim adamları bugün İsviçre’nin Cenevre kentinde 13.7 milyar yıl önce meydana gelen çarpışma sonrasında evrenin nasıl oluştuğunu anlamak için CERN’de büyük bir çarpışma gerçekleştirdi. “Big Bang” adı verilen çarpışma Türkiye saatiyle 10.00′başladı.

Bilim adamları patlama sonrasında Dünya’ya zarar verecek “kara delikler” açılmasından endişe ediyordu ancak korkulan olmadı. Başarıyla gerçekleştirilen çarpışma sonrası rekor seviyede enerji ortaya çıktı.

Dünyanın en büyük atom altı parçacık çarpıştırıcısı olan Büyük Hadron Çarpıştırıcısı şu ana kadar bu alanda yapılmış en yüksek enerjili deney oldu. Proton huzmelerinin çarpıştırıldığı deneyde, “Büyük Patlama” ile ortaya çıkan evrendeki madde yapısının daha iyi anlaşılması amaçlanıyordu. Parçacıkların çarpıştırılması sonucundaki parçalanmayla ortaya çıkan alt parçacıkların neler olduğu belirlenmeye çalışıldı. Teorik düzeyde açıklaması yapılmış olan parçacıkların veya önerme düzeyindeki mikro güçlerin varlığı tespit edildi.

Çarpışma 27 km’lik Tünelde Yapıldı
------------------------------------

Proton huzmeleri, Cenevre’de, İsviçre-Fransa sınırında bulunan, 27 kilometrelik oval tünelde her iki yöne doğru harekete geçirilerek hızlandırıldı ve çarpıştırıldı. Bu proton parçacıkları, karşı yönlerden birbirlerine doğru 3.5 Tera elektron volt (3.5 trilyon elektron volt- TeV) enerjiyle çarpıştırıldı. Protonlar birbirlerine çarptıklarında, ışık hızına yakın bir hıza ulaşmış oldu. Bu enerji, bugüne kadar Avrupa ve ABD’deki çarpıştırıcılarda kaydedilen en yüksek enerji düzeyi olacaktı.

Çarpışmanın şiddetinin artırılmasıyla, çarpışma sonucundaki parçalanmalarla ortaya çıkan, daha önce gözlemlenememiş yeni alt parçacıkların gözlemlenmesi bekleniyor. Bu da, evrenin ortaya çıktığı “Büyük Patlama- Big Bang” anının bir küçük modelinin yapılması anlamına geliyor. CERN Genel Müdürü Rolf-Dieter Heuer, yaptığı açıklamada, “Yeni Fiziğin kapılarını, insanlık tarihindeki yeni bir keşifler dönemini açıyoruz” dedi.

Binlerce Bilim Adamı Analiz Yapacak
------------------------------------

Parçacıklar birbirlerine çarptığında her bir çarpışmanın yarattığı mini patlamalar, dünyanın dört bir yanındaki binlerce bilimci tarafından zaman içerisinde incelenerek analiz edilecek. Bu analizlerle, 13.7 milyar yıl önce olduğu tahmin edilen Büyük Patlama’nın meydana geldiği anın hemen sonrasındaki koşullar anlaşılmaya çalışılacak. Yıldızların ve gezegenlerin kökeni, kara enerjinin ne olduğu, evrenin yüzde 25′ini oluşturduğu sanılan kara maddenin yapısı gibi sırlara erişilmeye çalışılacak. İskoç bilimci Peter Higgs’in 30 yılı aşkın bir süre önce ortaya attığı, maddeye kütlesini verdiği varsayılan Higgs bozonunun varlığı belirlenmeye çalışılacak. Paralel evrenlerin olup olmadığı, Büyük Patlama’dan önce ne olduğu gibi konularda düşünce üretilmesinin yolu açılabilecek. Yıllar içerisinde çarpıştırma enerjisi 7 TeV’e kadar çıkarılacak. Her iki yönden parçacıkların çarpışmasından ötürü 14 TeV gücünde olacak bu çarpışmaya 2013′de ulaşılması planlanıyor. Bu güçte bir çarpışma da yepyeni başka keşiflerin kapısını açacak.

Bilim adamları bugün İsviçre’nin Cenevre kentinde 13.7 milyar yıl önce meydana gelen çarpışma sonrasında evrenin nasıl oluştuğunu anlamak için CERN’de büyük bir çarpışma gerçekleştirdi. “Big Bang” adı verilen çarpışma Türkiye saatiyle 10.00′başladı. Bilim adamları patlama sonrasında Dünya’ya zarar verecek “kara delikler” açılmasından endişe ediyordu ancak korkulan olmadı. Başarıyla gerçekleştirilen çarpışma sonrası rekor seviyede enerji ortaya çıktı.

Dünyanın en büyük atom altı parçacık çarpıştırıcısı olan Büyük Hadron Çarpıştırıcısı şu ana kadar bu alanda yapılmış en yüksek enerjili deney oldu. Proton huzmelerinin çarpıştırıldığı deneyde, “Büyük Patlama” ile ortaya çıkan evrendeki madde yapısının daha iyi anlaşılması amaçlanıyordu. Parçacıkların çarpıştırılması sonucundaki parçalanmayla ortaya çıkan alt parçacıkların neler olduğu belirlenmeye çalışıldı. Teorik düzeyde açıklaması yapılmış olan parçacıkların veya önerme düzeyindeki mikro güçlerin varlığı tespit edildi.


`Kaynak bilgiye ulaşmak için tıklaynız... <http://www.radikal.com.tr/dunya/cernde-korkulan-olmadi-988641/>`_