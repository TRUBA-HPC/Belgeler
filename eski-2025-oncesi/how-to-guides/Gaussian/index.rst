.. _gaussian-kilavuzu:

======================
Gaussian Kılavuzu
======================

---------------------------------------
 Gaussian Programı Hakkında Genel Bilgi
---------------------------------------

Gaussian elektronik yapı modellemesi yapan lisanslı bir yazılımdır. Yazılım; kimyagerler, kimya mühendisleri, biyokimyacılar, fizikçiler ve diğer bilim insanları 
tarafından kullanılmaktadır. Gaussian programı kuantum mekaniğinin temel yasalarından yola çıkarak, moleküllerin özellikleri, yapısı, enerjisi ve titreşim frekanslarını 
tahmin eder. Yazılım kullanılarak yalnızca kararlı moleküller değil deneysel olarak gözlemlenmesi zor ya da imkânsız olan moleküller (kısa ömürlü ara ürünler, geçiş 
konumları, uyarılmış moleküller, radyoaktif, toksik veya yanıcı moleküller) de modellenebilir.

Gaussian yazılımı ile aşağıda belirtilen birçok kimyasal problem incelenebilir;

•	Geometri optimizasyonu ve frekans hesabı
•	Enerji hesabı
•	Geçiş konumu tahmini
•	IRC hesabı ile reaksiyondaki geçiş konumunun ilgili reaktant ve ürüne bağlılığı
•	Potansiyel enerji yüzeyi
•	Moleküler orbitaller
•	QM/MM simülasyonu (ONIOM)
•	Spektroskopik data (IR, NMR ve Raman spektrumları vb.)
•	Elektron yoğunlukları vb.

TRUBA’yı kullanan araştırmacılarımıza hizmet vermek üzere molekül ve reaksiyon modelleme paket yazılımı Gaussian 16, grafik ara yüzü GaussView 6 ve paralel işlem paket yazılımı TCP Linda’nın site lisanslarının TÜBİTAK tarafından alımı gerçekleştirilmiştir. Araştırmacılarımız, ilgili yazılımları TRUBA'da yer alan hesaplama kümelerinde ücretsiz olarak kullanabileceklerdir.

Lisanslı olarak dağıtılan Gaussian 16, GaussView 6 ve TCP Linda programlarına erişim talebi olan araştırmacılar aşağıdaki linkte yer alan bilgiler doğrultusunda erişim talebinde bulunabileceklerdir.

.. note::

    * ÖNEMLİ NOT: İlgili yazılım savunma sanayisine hizmet eden askeri amaçlı projelerde kullanılamaz.

.. toctree::
    :maxdepth: 1

    ../../TRUBA/kullanici-el-kitabi/arf/uygulama-kilavuzlari/Gaussian/g16lisans_erisim.rst

TRUBA sisteminde yer alan ARF kümesi üzerinde Gaussian 16, GaussView 6 ve TCP Linda programlarına erişim ve kullanım için lisans şartlarını kabul eden kullanıcılar aşağıdaki bölümlerde ayrıntılı olarak açıklandığı şekilde ilgili programları çalıştırıp kullanabileceklerdir. TRUBA'da yer alan barbun ve hamsi kümeleri için ise yakın zamanda kullanıma açılarak kullanıma dair ilgili dokümantasyon içerikleri eklenecektir.

.. toctree::
    :maxdepth: 1

    ../../TRUBA/kullanici-el-kitabi/arf/uygulama-kilavuzlari/Gaussian/gaussview6.rst
    ../../TRUBA/kullanici-el-kitabi/arf/uygulama-kilavuzlari/Gaussian/gaussian16_arf.rst


Eğer Gaussian lisansına sahipseniz kendi Gaussian versiyonunuzu kullanmak üzere aşağıdaki sayfada yer alan kurulum/kullanım adımlarını takip edebilirsiniz.

.. toctree::
    :maxdepth: 1

    gaussian_install.rst

..

    Gaussian lisanslı bir program olduğu için, lisansı satın almanız gerekmektedir. Lisansı aldıktan sonra programın kurulumunu TRUBA’da yapabilmeniz için gerekli adımları sizlere sunacağız. 

-------

Referans: https://gaussian.com
