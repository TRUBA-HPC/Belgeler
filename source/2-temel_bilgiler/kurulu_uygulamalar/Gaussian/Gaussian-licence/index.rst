.. _arf-gaussian-kilavuzu:

===============
Gaussian 
===============

Gaussian, hesaplamalı kimya ve moleküler modelleme alanında kullanılan lisanslı bir yazılımdır. Kimyasal reaksiyonların mekanizmalarını, moleküllerin yapısal özelliklerini ve enerji seviyelerini hesaplamak için geniş bir uygulama yelpazesi sunar. 

Gaussian yazılımı ile aşağıda belirtilen birçok kimyasal problem incelenebilir;

* Geometri optimizasyonu ve frekans hesabı
* Enerji hesabı
* Geçiş konumu tahmini
* IRC hesabı ile reaksiyondaki geçiş konumunun ilgili reaktant ve ürüne bağlılığı
* Potansiyel enerji yüzeyi
* Moleküler orbitaller
* QM/MM simülasyonu (ONIOM)
* Spektroskopik data (IR, NMR ve Raman spektrumları vb.)
* Elektron yoğunlukları vb.

GaussView, Gaussian yazılımı için özel olarak geliştirilmiş bir grafiksel kullanıcı arayüzüdür (GUI). Kimyasal modelleme ve hesaplamalı kimya çalışmalarını kolaylaştırmak amacıyla tasarlanmış olan GaussView, kullanıcıların kompleks moleküler yapıların oluşturulması, görselleştirilmesi ve Gaussian hesaplamalarının yönetilmesi süreçlerinde büyük kolaylık sağlar.

TCP Linda, Gaussian yazılımının paralel hesaplama yeteneklerini artırmak için kullanılan bir araçtır. TCP Linda, dağıtık sistemlerde ve ağ bağlantılı bilgisayarlarda yüksek performanslı hesaplamalar gerçekleştirilmesine olanak tanır. Bu sayede, büyük ve karmaşık kimyasal sistemlerin modellenmesi ve hesaplanması çok daha hızlı ve verimli bir hale gelir. 

Gaussian 16 & GaussView 6 & TCP Linda
---------------------------------------

TRUBA’yı kullanan araştırmacılarımıza hizmet vermek üzere molekül ve reaksiyon modelleme paket yazılımı Gaussian 16, grafik ara yüzü GaussView 6 ve paralel işlem paket yazılımı TCP Linda’nın site lisanslarının TÜBİTAK tarafından alımı gerçekleştirilmiştir. Araştırmacılarımız, ilgili yazılımları TRUBA'da yer alan hesaplama kümelerinde ücretsiz olarak kullanabileceklerdir.

Lisanslı olarak dağıtılan Gaussian 16, GaussView 6 ve TCP Linda programlarına erişim talebi olan araştırmacılar aşağıdaki linkte yer alan bilgiler doğrultusunda erişim talebinde bulunabileceklerdir.

.. note::

    * ÖNEMLİ NOT: İlgili yazılım savunma sanayisine hizmet eden askeri amaçlı projelerde kullanılamaz.

.. toctree::
    :maxdepth: 1

    g16lisans_erisim.rst


TRUBA sisteminde yer alan ARF kümesi üzerinde Gaussian 16, GaussView 6 ve TCP Linda programlarına erişim ve kullanım için lisans şartlarını kabul eden kullanıcılar aşağıdaki bölümlerde ayrıntılı olarak açıklandığı şekilde çalıştırıp kullanabileceklerdir. TRUBA'da yer alan barbun ve hamsi kümeleri için ise yakın zamanda kullanıma açılarak kullanıma dair ilgili dokümantasyon içerikleri eklenecektir.

.. toctree::
    :maxdepth: 1

    gaussview6.rst
    gaussian16_arf.rst




