.. _gaussian-kilavuzu:

======================
Gaussian Kılavuzu
======================

------------------------------------------------------
Gaussian, GaussView ve TCP Linda Hakkında Genel Bilgi
------------------------------------------------------

`Gaussian <https://gaussian.com/>`_ elektronik yapı modellemesi yapan lisanslı bir yazılımdır. Gaussian programı kuantum mekaniğinin temel yasalarından yola çıkarak, moleküllerin özellikleri, yapısı, enerjisi ve titreşim frekanslarını 
tahmin eder. Yazılım kullanılarak yalnızca kararlı moleküller değil deneysel olarak gözlemlenmesi zor ya da imkânsız olan moleküller (kısa ömürlü ara ürünler, geçiş konumları, uyarılmış moleküller, radyoaktif, toksik veya yanıcı moleküller) de modellenebilir.

Gaussian yazılımı ile aşağıda belirtilen birçok kimyasal problem incelenebilir;

•	Geometri optimizasyonu ve frekans hesabı
•	Enerji hesabı
•	Geçiş konumu tahmini
•	IRC hesabı ile reaksiyondaki geçiş konumunun ilgili reaktant ve ürüne bağlılığı
•	Potansiyel enerji yüzeyi
•	Moleküler orbitaller
•	QM/MM simülasyonu (ONIOM)
•	Spektroskopik data (IR, NMR ve Raman spektrumları vb.)
•	Elektron yoğunlukları vb.

`GaussView <https://gaussian.com/gaussview6/>`_, Gaussian yazılımı için özel olarak geliştirilmiş bir grafiksel kullanıcı arayüzüdür (GUI). Kimyasal modelleme ve hesaplamalı kimya çalışmalarını kolaylaştırmak amacıyla tasarlanmış olan GaussView, kullanıcıların kompleks moleküler yapıların oluşturulması, görselleştirilmesi ve Gaussian hesaplamalarının yönetilmesi süreçlerinde büyük kolaylık sağlar.

`TCP Linda <https://gaussian.com/lindaprod/>`_, Gaussian yazılımının paralel hesaplama yeteneklerini artırmak için kullanılan bir araçtır. TCP Linda, dağıtık sistemlerde ve ağ bağlantılı bilgisayarlarda yüksek performanslı hesaplamalar gerçekleştirilmesine olanak tanır. Bu sayede, büyük ve karmaşık kimyasal sistemlerin modellenmesi ve hesaplanması çok daha hızlı ve verimli bir hale gelir. 

TRUBA’yı kullanan araştırmacılarımıza hizmet vermek üzere molekül ve reaksiyon modelleme paket yazılımı Gaussian 16, grafik ara yüzü GaussView 6 ve paralel işlem paket yazılımı TCP Linda’nın site lisanslarının TÜBİTAK tarafından alımı gerçekleştirilmiştir. Araştırmacılarımız, ilgili yazılımları TRUBA'da yer alan hesaplama kümelerinde ücretsiz olarak kullanabileceklerdir.

.. admonition:: Gaussian 16 ve GaussView 6 için erişim

    **Lisanslı olarak dağıtılan Gaussian 16, GaussView 6 ve TCP Linda programlarına erişim talebi olan araştırmacılar aşağıdaki sayfada yer alan bilgiler doğrultusunda erişim talebinde bulunabilirler.**

    TRUBA sisteminde yer alan ARF kümesi üzerinde Gaussian 16, GaussView 6 ve TCP Linda programlarına erişim ve kullanım için lisans şartlarını kabul eden kullanıcılar aşağıdaki bölümlerde ayrıntılı olarak açıklandığı şekilde ilgili programları çalıştırıp kullanabileceklerdir. 

    .. toctree::
        :maxdepth: 1

        ./Gaussian-licence/g16lisans_erisim.rst
        ./Gaussian-licence/gaussview6.rst
        ./Gaussian-licence/gaussian16_arf.rst

.. note::

    * ÖNEMLİ NOT: İlgili yazılım savunma sanayisine hizmet eden askeri amaçlı projelerde kullanılamaz.

Eğer Gaussian lisansına sahipseniz kendi Gaussian versiyonunuzu kullanmak üzere aşağıdaki sayfada yer alan kurulum/kullanım adımlarını takip edebilirsiniz.

.. toctree::
    :maxdepth: 1

    gaussian_install.rst

`Gaussian'ın sayfasında <http://gaussian.com/>`_ verilen kullanıcı el kitabına aşağıdaki linkten ulaşarak ilgili program ve de kullanımı hakkında detaylı bilgilere ulaşabilirsiniz.

* `Gaussian 16 El Kitabı <http://gaussian.com/man/>`_

-------

Referans: https://gaussian.com
