.. _mn5:

==============
MareNostrum 5
==============

MareNostrum 5 (MN5), Avrupa Yüksek Başarımlı Hesaplama Ortak Girişimi (EuroHPC JU) tarafından geliştirilen ve Avrupa'nın en güçlü süperbilgisayarlarından biri olarak öne çıkan bir sistemdir. Barselona Süper Hesaplama Merkezi'nde (BSC-CNS) konumlandırılan MN5, bilimsel araştırmalar için önemli bir kaynak sunmaktadır.

Sistem, İspanya (%35.13), Türkiye (%9.87) ve Portekiz (%5) ülkelerinin ortaklığıyla hayata geçirilmiştir. Toplam 223 milyon avroluk proje bütçesinin yarısı EuroHPC JU tarafından karşılanırken, geri kalanı ortak ülkelerce finanse edilmektedir. MN5, özellikle Yapay Zeka ve Makine Öğrenmesi, İklim ve Hava Durumu Modelleme, İlaç Geliştirme ve Moleküler Simülasyonlar, Genomik Analizler ve Biyoinformatik, Malzeme Bilimi ve Fizik Simülasyonları gibi kritik alanlarda araştırmacılara hizmet vermektedir.

Amaç ve Vizyon
--------------

MareNostrum 5'in temel amacı, Avrupa'daki bilimsel araştırmaların ve yenilikçi teknolojilerin gelişimine katkıda bulunmaktır. Sistem, yüksek başarımlı hesaplamaların yaygınlaşmasını teşvik ederken, Avrupa'nın dijital egemenliğini güçlendirme vizyonuna da hizmet etmektedir. Bu kapsamda, araştırmacılara güçlü bir hesaplama altyapısı sunarak bilimsel keşiflerin önünü açmayı hedeflemektedir.


TRUBA Üzerinden Başvuru
-----------------------

Türkiye'deki araştırmacılar (üniversiteler, kamu ve özel sektör), özellikle **İTÜ UHeM ve/veya TRUBA** yüksek başarımlı hesaplama merkezlerini daha önceden kullanım deneyimi olan araştırma grupları, **"Pilot Erişim Başvuru"** mekanizması ile MareNostrum 5 hesaplama kaynağına erişebilmektedir. Bu başvurular **6 Ocak 2026** tarihine kadar devam edecek olup, sonrasında daha geniş çaplı bir erişim çağrısı planlanmaktadır.

Daha fazla bilgi ve başvuru için:
`https://indico.truba.gov.tr/e/marenostrum5 <https://indico.truba.gov.tr/e/marenostrum5>`_

.. admonition:: MN5 Kaynaklarının Kullanımı ve Yayınlarda Teşekkür
   :class: important

   MareNostrum 5 hesaplama kaynaklarının kullanıldığı tüm bilimsel çıktılarda (makale, tez, bildiri, poster sunumu, v.b.) araştırmacılarımızın aşağıdaki teşekkür (“acknowledgement”) metinlerine yer vermeleri gerekmektedir.

   **Türkçe Teşekkür Örneği**

   Bu araştırmada yer alan nümerik hesaplamalar, Barselona Süperbilgisayar Merkezi (BSC) tarafından barındırılan EuroHPC Ortak Girişimi (EuroHPC JU) süperbilgisayarı MareNostrum 5 kullanılarak gerçekleştirilmiştir. MareNostrum 5’e erişim, Türkiye Bilimsel ve Teknolojik Araştırma Kurumu (TÜBİTAK) tarafından koordine edilen ulusal erişim çağrısı kapsamında sağlanmıştır. Bu kaynaklara erişim imkânı sundukları ve bu araştırmayı destekledikleri için BSC’ye, TÜBİTAK’a ve EuroHPC JU’ya teşekkür ederiz.

   **İngilizce Teşekkür Örneği**

   The numerical calculations reported in this paper were fully/partially performed using the EuroHPC Joint Undertaking (EuroHPC JU) supercomputer MareNostrum 5, hosted by the Barcelona Supercomputing Center (BSC). Access to MareNostrum 5 was provided through a national access call coordinated by the Scientific and Technological Research Council of Turkey (TÜBİTAK). We gratefully acknowledge BSC, TÜBİTAK, and the EuroHPC JU for providing access to these resources and supporting this research.



.. toctree::
   :maxdepth: 1
   :caption: MN5 Dokümantasyonu:

   mn5_baglanti.rst
   mn5_hesaplama_kumeleri.rst
   kuyruk_bilgisi.rst
   mn5_program_kurulumu.rst
   bsc_komutlari.rst
   mn5_depolama_kaynaklari.rst
   mn5_dosya_transferi.rst

Daha Fazla Bilgi
----------------

Ayrıntılı teknik bilgiler ve kullanım rehberleri için resmi web sayfasını ziyaret edebilirsiniz:

`https://www.bsc.es/marenostrum/marenostrum-5 <https://www.bsc.es/marenostrum/marenostrum-5>`_
