.. _yz-fabrikalari:

====================================
EuroHPC JU Yapay Zeka Fabrikaları
====================================

Yapay Zeka (YZ) Fabrikaları, Avrupa Birliği'nin YZ için optimize edilmiş süper bilgisayarlar etrafında inşa edilen dinamik ekosistemlerdir. Bu fabrikalar, Avrupa endüstrisi ve bilimsel kullanıcılar için bilgi işlem kaynakları ile kapsamlı destek hizmetleri sunarak, büyük YZ modellerinin geliştirilmesini, YZ teknolojisi kapasitelerinin AB genelinde yaygınlaştırılmasını ve YZ alanındaki bilgi ve becerilerin artırılmasını amaçlamaktadır. Yeniliği, iş birliğini ve YZ uygulamalarında sağlık, üretim, iklim, finans, uzay gibi çeşitli sektörlerdeki ilerlemeyi teşvik eden merkezler olarak işlev görmektedirler. EuroHPC Ortak Girişimi (EuroHPC JU) tarafından bugüne kadar toplam 13 YZ Fabrikası seçilmiştir. Bu fabrikalar, Finlandiya (LUMI AIF), Almanya (HammerHAI ve JAIF), Yunanistan (Pharos), İtalya (IT4LIA), Lüksemburg (Meluxina-AI), İspanya (BSC AIF), İsveç (MIMER), Avusturya (AI:AT), Bulgaristan (BRAIN++), Fransa (AI2F), Polonya (PIAST AIF) ve Slovenya (SLAIF) gibi Avrupa'nın çeşitli ülkelerinde konumlanmaktadır. Türkiye, İspanya'daki Barselona Süper Bilgisayar Merkezi (BSC-CNS) tarafından yönetilen BSC YZ Fabrikası konsorsiyumunun önemli bir ortağıdır. Bu ortaklıkta Türkiye, Bilimsel ve Teknolojik Araştırma Kurumu (TÜBİTAK) aracılığıyla yer almakta olup, MareNostrum 5 süper bilgisayarının YZ yeteneklerini geliştirerek, başta sağlık, ilaç, finans, tarım ve enerji gibi kilit sektörlere yönelik YZ çözümlerini desteklemeyi hedeflemektedir. Bu iş birliği, Avrupa'nın rekabetçi ve yenilikçi YZ ekosisteminin büyümesine katkıda bulunmayı amaçlamaktadır.

.. toctree::
    :maxdepth: 1
    :caption: YZ Fabrikaları Genel Bilgiler ve Erişim Çağrıları

    yz-fabrikalari-genel-bilgileri.rst

.. image:: /assets/eurohpc/AIFactories_20250526.jpg
    :width: 500
