.. _eurohpc_ffplus:

================
FFPlus Çağrısı
================

FFPlus (`Fortissimo Plus <https://www.ffplus-project.eu/>`_), Avrupa'daki KOBİ'ler ve yeni kurulan şirketler (start-up'lar)tarafından Yüksek Başarımlı Hesaplamanın (YBH) benimsenmesini ve kullanılmasını teşvik eden bir Avrupa girişimidir. FFPlus girişiminin amacı KOBİ’leri YBH temelli ileri düzey hesaplama yetenekleriyle güçlendirerek yeniliği teşvik etmek, rekabet güçlerini artırmak ve Ar-Ge ile iş süreçlerinin dijitalleşmesindeki zorlukların üstesinden gelmelerini sağlamaktır. Hedeflenen projelerin kapsamı, hem YBH sistemlerinde hesaplama yöntemleri (modelleme ve simülasyon, veri analitiği, makine öğrenimi, yapay zeka vb.) yoluyla iş zorluklarının çözümünü hem de (üretken) Yapay Zeka yazılım çözümleri ve hizmetlerinin geliştirilmesi için süper bilgisayar kaynaklarının kullanımını içerir. Üretken yapay zeka için süper bilgisayarları kullanmanın stratejik hedefi, bu önemli alanda Avrupa KOBİ'lerinin teknolojik gelişimini kolaylaştırmak ve güçlendirmektir.

FFPlus, ürün veya süreçleri optimize etmek veya geliştirmek için YBH, Yüksek Başarımlı Veri Analitiği veya Yapay Zeka kullanarak KOBİ'lerin önündeki engellerin nasıl aşılacağını doğrudan ele alan ve Avrupa endüstrisinin küresel rekabet gücünü güçlendirmeyi amaçlayan önceki `Fortissimo projelerinin (Fortissimo 1 ve 2, FF4EuroHPC) <https://www.fortissimo-project.eu/>`_ devamı niteliğindedir. `Fortissimo (2013-2016), Fortissimo 2 (2015-2018) <https://www.fortissimo-project.eu/en/success-stories/>`_ ve `FF4EuroHPC (2020-2023) <https://www.ff4eurohpc.eu/en/success-stories/>`_ tarafından desteklenen projelerin sonucunda ortaya çıkan başarı hikayeleri hakkında ayrıntılı bilgi için aşağıdaki linkte yer alan sayfayı ziyaret edebilirsiniz:

`FORTISSIMO Projeleri Başarı Hikayeleri <https://www.ffplus-project.eu/en/success-stories/>`_

FFPlus projesi süresince (2024-2028) yenilikçi KOBİ'leri içeren, YBH ve üretken yapay zekanın dönüştürücü potansiyelini sergileyen en yüksek kalitede deneyleri hedefleyen iş deneyleri ve yenilik çalışmaları elde etmek için toplamda 24M Avro bütçeli altı açık çağrı yayınlanacaktır. Teklifler, çeşitli endüstriyel sektörlerden Avrupalı KOBİ'lerin ve yeni girişimlerin karşılaştığı iş zorluklarını ele alacaktır. 

Bu çağrılar kapsamında KOBİ'lerin YBH hizmetlerini kullanarak iş zorluklarını çözmeyi hedefleyen "iş deneyleri" (Business Experiments) ve üretken yapay zeka modellerinin geliştirilmesine yönelik "inovasyon çalışmaları" (Innovation Studies) olarak iki farklı türde projeler desteklenecektir.

İlk teklif çağrısına başvurular 4 Eylül 2024 tarihinde sonlanmıştır ve toplamda 4 milyon Avro bütçe ayrılmıştır. Bu çağrı kapsamında 19 iş deneyi ve 18 inovasyon çalışması projeleri desteklenmeye hak kazanmıştır. Desteklenen projeler hakkında bilgi edinmek için FFPlus proje sayfasını ziyaret edebilirsiniz:

* `İnovasyon Çalışmaları için İlk FFplus Açık Çağrısı Başarılı Oldu: 18 Alt Proje Finanse Edilmek Üzere Seçildi <https://www.ffplus-project.eu/en/news-and-events/news/the-first-ffplus-open-call-for-innovation-studies-was-successful-18-sub-projects-were-selected-for-funding/>`_

* `İlk FFPlus Çağrısı kapsamında destelenen inovasyon çalışmaları <https://www.ffplus-project.eu/en/experiments-studies/?program=studies>`_

* `FFplus İş Deneyleri için İlk Açık Çağrı Başarılı Oldu: 19 Alt Proje Finansman için Seçildi <https://www.ffplus-project.eu/en/news-and-events/news/the-first-ffplus-open-call-for-business-experiments-was-successful-19-sub-projects-were-selected-for-funding/>`_

* `İlk FFPlus Çağrısı kapsamında destelenen iş deneyleri <https://www.ffplus-project.eu/en/experiments-studies/?program=experiments>`_

İkinci teklif çağrılarından "iş deneyleri" çağrısı 26 Ağustos 2025 tarihinde başvuruya kapatılmıştır.
"İnovasyon çalışmaları"na yönelik ikinci çağrının **3 Aralık 2025** tarihinde açılarak **25 Şubat 2026** tarihinde başvuruya kapatılması planlanmaktadır. Çağrıya ilişkin detaylı bilgilere aşağıda ulaşabilirsiniz.

----------------------------------------------------------------------------
Üretken Yapay Zeka Modellerinin Geliştirilmesi için İnovasyon Çalışmaları
----------------------------------------------------------------------------

KOBİ’lerin YBH teknolojilerini ve hizmetlerini benimsemelerini destekleme genel hedefi doğrultusunda, bu FFPlus çağrısı üretken yapay zekâ modellerinin geliştirilmesine odaklanmaktadır. Çağrı, üretken yapay zekâ ve YBH alanında yetkin olan KOBİ’ler ve girişimlerin, büyük ölçekli veya aşırı ölçekli hesaplama kaynaklarına erişim ihtiyaçlarını hedeflemektedir.

Stratejik amaç, Avrupa’daki KOBİ’lerin üretken yapay zekâ alanındaki teknolojik gelişimini kolaylaştırmak ve güçlendirmektir.
Katılımcı KOBİ ve girişimler; mevcut uzmanlıkları, uygulama alanları, iş modelleri ve büyüme potansiyelleri temelinde, Büyük Dil Modelleri (LLM) gibi yeni üretken yapay zekâ modellerinden yararlanarak yenilikçilik potansiyellerini artırmak üzere desteklenecektir.

İlgili çağrı hakkında güncel ve ayrıntılı bilgiye ulaşmak için lütfen tıklayınız: 
`Business Experiments Çağrısı <https://www.ffplus-project.eu/en/open-call/business-experiments/>`_ 

**Çağrının Temel Detayları**

* Çağrı Açılış Tarihi: 3 Aralık 2025
  
* Son Başvuru Tarihi: 25 Şubat 2026, Brüksel yerel saati ile 17:00

* Beklenen Proje Süresi: En fazla 10 ay olup, hedeflenen başlangıç tarihi 1 Temmuz 2026'dır

* Toplam Gösterge Nitelikli Finansman Bütçesi: Bu çağrı kapsamında finanse edilecek tüm alt projeler için gösterge niteliğinde toplam 4 milyon Avro bütçe mevcuttur

* Bireysel Deney Başına Maksimum AB Finansmanı: Bireysel bir deney için konsorsiyum halinde başvurulması durumunda Avrupa Komisyonu'ndan en fazla 300.000 Avro finansman alabilir. Ana katılımcı KOBI maksimum 200.000 Avro finansman alabilir. 


**Uygunluk Kriterleri:**

- Ana katılımcı, bir KOBİ veya girişim (Start-up) olmalıdır; destekleyici katılımcılar, inovasyon çalışmasının öngörülen faaliyetlerini tamamlamada ana katılımcıya yardımcı olan kuruluşlardır. Başvurular, ana katılımcı tarafından yapılmalıdır. Başvuruda bir iş vakası veya zorluk tanımı yer almalı, gerekçelendirilmiş olması hâlinde en fazla iki destekleyici katılımcı dâhil edilebilir. Her konsorsiyum ortağının rolü açıkça tanımlanmalıdır. Konsorsiyumdaki toplam ortak sayısı (ana + destekleyici katılımcılar) en fazla üç (3) olabilir.

- Yalnızca AB Üye Devletleri, Avrupa Ekonomik Alanı (European Economic Area-EEA) ülkeleri veya Dijital Avrupa Programı ile ilişkilendirilmiş (ve çağrı son başvuru tarihinden önce yürürlüğe girmiş anlaşmaya sahip) ülkelerde kurulu kuruluşlar finansman almaya hak kazanır. Gerçek kişiler (bireyler) finansman için uygun değildir.

- İnovasyon çalışmalarının azami süresi 10 ay olup, ana katılımcı (KOBİ) için en fazla 200.000 avro finansman sağlanabilir. Gerekli görüldüğünde, hedeflenen üretken yapay zekâ geliştirme faaliyetini en uygun şekilde yürütmek için ek kuruluşlar konsorsiyuma dâhil edilebilir. Her bir inovasyon çalışması için toplam azami finansman 300.000 avrodur.

- Destekleyici katılımcılar için finansman sınırları:

  - Bu açık çağrı kapsamında (FFplus_Call-2-Type-2) en fazla 150.000 avro,

  - Tüm FFplus inovasyon çalışmaları genelinde en fazla 300.000 avro.

- Bir KOBİ’nin YBH benimseme iş deneyleri (Type 1) ve bu çağrı kapsamındaki inovasyon çalışmaları (Type 2) arasında eş zamanlı katılımı mümkün değildir. KOBİ yalnızca bir tür alt projeden fon alabilir. Bu durum, değerlendirme ve seçim sürecinde dikkate alınacaktır.

- Başvurulan toplam fonun en az %50’si ana katılımcıya tahsis edilmelidir. Bu ilkeye aykırı durumlar gerekçelendirilmelidir.

- Destekleyici katılımcılar için yalnızca mühendislik/teknik faaliyetler finansman için uygundur. İş danışmanlığı, pazarlama, idari işler veya mühendislik/teknik olmayan faaliyetler finansman kapsamı dışındadır.


**Proje Önerisinin Teslim Edilmesi:**

Başvurular İngilizce hazırlanmalıdır. Proje önerisi 2 kısımdan oluşmaktadır. Her iki kısmın da 5MB'ı geçmeyecek şekilde olması gerekmektedir.

* Bölüm A (Part A): İdari bilgileri içeren kısım

* Bölüm B (Part B): Proje önerisi ile ilgili teorik ve teknik detayları içeren kısım

Bölüm A, projede yer alacak organizasyonlara ve firmalara ilişkin detayların yer verildiği, idari verileri içeren bir dizi tablo biçiminde hazırlanmış bir tablo dosyasıdır. Bu tablolar arasında, proje katılımcılarının listesi de yer almalıdır. Katılımcı listesinde her bir katılımcı için Avrupa Komisyonu tarafından verilmiş Katılımcı Tanımlama Kodu (PIC), geçerli adres, telefon numarası ve e-posta iletişim bilgileri bulunmalıdır.

Bölüm B, projenin ana kısmını oluşturur ve (kapak sayfası hariç) ekler dahil en fazla 12 sayfa uzunluğunda olmalıdır. Bilimsel literatür referansları bu sınırlamaya dahil değildir. Bölüm B’deki metin 11 punto Arial yazı tipinden küçük olmamalıdır; bu kural, metin içeren görseller için de geçerlidir. Kapak sayfası hariç 12 sayfa sınırını aşan Bölüm B içeren başvurular değerlendirmeye alınmadan reddedilecektir.

İlgili çağrı başvuruya açıldığında Bölüm A ve Bölüm B şablonlarına, çağrı başvuru rehberine aşağıdaki bağlantıdan erişilebilecektir:

https://www.ffplus-project.eu/en/open-call/innovation-studies/

.. note::
  
  FFPlus projesi kendi bünyesinde YBH kaynakları sağlayamaz ve EuroHPC JU sistemlerine özel tahsis veya öncelikli erişim hakkına sahip değildir. Proje kapsamında kullanacağınız YBH kaynaklarını, EuroHPC hesaplama kaynaklarından temin etmeniz gerekmektedir. Bu çağrıya başvuru yapmayı planlıyorsanız, paralel olarak EuroHPC JU Erişim Çağrılarına da başvuru yapmanız önerilmektedir. 
  
  Genel olarak, EuroHPC JU erişim programları; farklı başvuru tarihleri, erişim süreleri ve kaynak miktarlarıyla düzenlenen çeşitli çağrılardan oluşur. Bu çağrılar arasında sanayi kullanıcılarına yönelik özel fırsatlar da bulunabilir.

  Başvuru sahiplerinin, “Erişim Çağrıları” ve “YZ Fabrikaları Erişim Çağrıları” alanlarında düzenlenen farklı çağrılara ilişkin güncel bilgilere EuroHPC JU web sayfasından ulaşmaları önerilmektedir.

  :ref:`EuroHPC JU Erişim Çağrıları hakkında detaylı bilgi için tıklayınız <eurohpc_erisim>`.

  Bu açık çağrı kapsamında sunulacak alt projeler için, YZ Fabrikaları erişim programının en uygun seçenek olacağı öngörülmektedir. Bu program; başvuru zamanlaması, erişim değerlendirme süresi, hesaplama kaynak hacmi ve kullanım süresi gibi çeşitli esneklikler sunmaktadır.
  
  https://eurohpc-ju.europa.eu/ai-factories/ai-factories-access-calls_en

  

**Değerlendirme Kriterleri:**

Başvurular aşağıdaki kriterler doğrultusunda değerlendirilecektir:

- Etki (Impact): Önerilen inovasyon çalışmasının yenilik potansiyeli, ticari uygulanabilirliği ve olası toplumsal etkisi; başarı vizyonu ve değer yaratma potansiyeli; KOBİ’nin iş modeli ve ticarileştirme planları dikkate alınarak çağrının hedefleriyle uyumu değerlendirilecektir.

- Mükemmeliyet (Excellence): Kavramsal ve teknik mükemmeliyet birlikte ele alınacaktır.

  - Kavramsal mükemmeliyet: Kavramsal tutarlılık, bütünsellik, ve inovasyon çalışmasının başarıyla yürütülmesi ve etkisinin sağlanması için planların açıklığı.

  - Teknik mükemmeliyet: Teknik gereksinimlerin açık şekilde tanımlanması ve teknoloji seçimlerinin gerekçelendirilmesi; model değerlendirme, ölçekleme ve optimizasyon için performans ölçütlerinin tanımlanması; temel performansın belirlenmesi ve deneysel tekrarlanabilirliğin sağlanmasına yönelik faaliyetler.

- Uygulama (Implementation): Proje çalışma planı ve veri yönetim planının kalitesi; kaynakların diğer kuruluşlara (uygunsa) dağılımı; başvuru sahibinin önerilen çalışmayı yürütme kapasitesi; gerekli hesaplama kaynaklarının gerekçelendirilmesi.

Her kriter 0 ile 5 arasında bir puan alacaktır. Toplam kabul eşiği (tüm kriterlerin toplamı) 10 olarak belirlenmiştir ve her kriter için en az 3 puan alınması gerekmektedir. Tüm kriterler eşit ağırlıklıdır.

Ancak toplam puan sıralamasında eşitlik durumunda, öncelik sırası şu şekilde uygulanacaktır:

Etkisi (Impact) → Mükemmeliyet (Excellence) → Uygulama (Implementation) → Toplam talep edilen fon miktarı (Total requested funding).