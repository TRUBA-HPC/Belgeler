.. _eurohpc_ffplus:

================
FFPlus Çağrısı
================

FFPlus (`Fortissimo Plus <https://www.ffplus-project.eu/>`_), Avrupa'daki KOBİ'ler ve yeni kurulan şirketler (start-up'lar)tarafından Yüksek Başarımlı Hesaplamanın (YBH) benimsenmesini ve kullanılmasını teşvik eden bir Avrupa girişimidir. FFPlus girişiminin amacı KOBİ’lerin ve start-up’ların YBH yetkinliklerini geliştirmek, yenilikçilik ve rekabet gücü ile güçlendirmektedir. Hedeflenen projelerin kapsamı, hem YBH sistemlerinde hesaplama yöntemleri (modelleme ve simülasyon, veri analitiği, makine öğrenimi, yapay zeka vb.) yoluyla iş zorluklarının çözümünü hem de (üretken) Yapay Zeka yazılım çözümleri ve hizmetlerinin geliştirilmesi için süper bilgisayar kaynaklarının kullanımını içerir. Üretken yapay zeka için süper bilgisayarları kullanmanın stratejik hedefi, bu önemli alanda Avrupa KOBİ'lerinin teknolojik gelişimini kolaylaştırmak ve güçlendirmektir.

FFPlus, ürün veya süreçleri optimize etmek veya geliştirmek için YBH, Yüksek Başarımlı Veri Analitiği veya Yapay Zeka kullanarak KOBİ'lerin önündeki engellerin nasıl aşılacağını doğrudan ele alan ve Avrupa endüstrisinin küresel rekabet gücünü güçlendirmeyi amaçlayan önceki `Fortissimo projelerinin (Fortissimo 1 ve 2, FF4EuroHPC) <https://www.fortissimo-project.eu/>`_ devamı niteliğindedir. `Fortissimo (2013-2016), Fortissimo 2 (2015-2018) <https://www.fortissimo-project.eu/en/success-stories/>`_ ve `FF4EuroHPC (2020-2023) <https://www.ff4eurohpc.eu/en/success-stories/>`_ tarafından desteklenen projelerin sonucunda ortaya çıkan `başarı hikayelerine erişmek için tıklayınız.. <https://www.ffplus-project.eu/en/success-stories/>`_

FFPlus projesi süresince (2024-2028) yenilikçi KOBİ'leri içeren, YBH ve üretken yapay zekanın dönüştürücü potansiyelini sergileyen en yüksek kalitede deneyleri hedefleyen iş deneyleri ve yenilik çalışmaları elde etmek için toplamda 24M Avro bütçeli altı açık çağrı yayınlanacaktır. Teklifler, çeşitli endüstriyel sektörlerden Avrupalı KOBİ'lerin ve yeni girişimlerin karşılaştığı iş zorluklarını ele alacaktır.

Planlanan çağrılardan 2 tanesi son başvuru tarihi 4 Eylül olacak şekilde planlanmıştır. Bu çağrılarla ilgili detaylar aşağıda paylaşılmıştır. 


* `Business Experiments <https://www.ffplus-project.eu/en/open-call/business-experiments/>`_
----------------------------------------------------------------------------------------------------

Daha önce YBH hizmetlerini kullanmamış veya bu konuda deneyimi olmayan KOBİ'lerin belirli iş zorluklarını çözmek amacıyla YBH'nın KOBİ'ler tarafından kullanımını ele alan ilk teklif çağrısıdır. Ortaya çıkan alt projeler, YBH kullanımının iş zorluklarını çözdüğünü ve YBH tabanlı hesaplama yöntemlerinin kullanımı ve dağıtımı yoluyla olumlu iş etkisine yol açtığını daha geniş Avrupa KOBİ ekosistemine göstermesi gereken "iş deneyleri" (sadece deneyler olarak da adlandırılır) gerçekleştirecektir. Bu nedenle, temel çıktıları, YBH kullanımının iş üzerindeki etkisini KOBİ ekosistemine tanıtan, ileten ve yayan başarı hikayeleridir.

Çeşitli uygulama alanlarından Avrupalı KOBİ'lerin iş zorluklarını ele alan teklifler aranmakta olup, gelişmiş YBH hizmetlerinin benimsenmesi en yüksek iş etkisini yaratacak olan KOBİ'lere öncelik verilecektir. Akademik odaklı KOBİ'ler veya sadece uzun vadede potansiyel etkisi olan faaliyetler çağrı kapsamında değildir.

Bu FFplus çağrısı, paralel olarak yürütülen Üretken Yapay Zeka Modellerinin Geliştirilmesine yönelik açık teklif çağrısını (FFplus_Call-1-Type-2 Tanımlayıcısı) tamamlayıcı niteliktedir. KOBİ'lerin (ana katılımcı rolünde) iki tür alt projeden sadece birine katılabileceği unutulmamalıdır.

.. warning:: 

  * Son Başvuru Tarihi: 4 Eylül 2024, Brüksel yerel saatiyle 17:00

  * Desteklenecek projelerin 1 Ocak 2025'te başlaması hedeflenmektedir. Proje süresi maksimum 15 ay.

  * Bu çağrı kapsamında finanse edilecek tüm alt projeler için gösterge niteliğindeki toplam finansman bütçesi 4 milyon Avro'dur. Tek bir projeye tahsis edilmesi beklenen azami Avrupa Komisyonu fonu 200.000 Avro'dur.

**Uygunluk Kriterleri:**

Çağrıya katılacak organizasyonların AB üye devletlerinden veya Dijital Avrupa Programı’ndan finansman alabilecek ilişkili ülkeler olması gerekmektedir. Çağrıya başvuruyu yapan ana katılımcı YBH teknolojilerini yeni kullananan bir organizasyon olmalıdır. Deneylerin  ilerlemesi için mühendislik çalışmalarına katkı sağlayacak destekleyici katılımcılar da projede yer alabilirler.  En fazla 5 ortak ile bu çağrıya başvuru yapılabilir. 

**Proje Önerisinin Teslim Edilmesi:**

Proje önerisi 2 kısımdan oluşmaktadır. “Part A” projede yer alacak organizasyonlara&firmalara ilişkin detaylara yer verilen, “Part B” proje önerisi ile ilgili teorik ve teknik detayların anlatıldığı kısımdır. Her iki kısımda 5MB geçmeyecek şekilde hazırlanması gerekmektedir. “Part B”‘ye ilişkin olarak bir de sayfa kısıtlaması mevcuttur. Öneriler kapak sayfası hariç maksimum 10 sayfa olacak şekilde hazırlanmalıdır. Bu kriterlere uymayan öneriler hakem değerlendirilmesine girmeden direkt reddedilecektir. "Part A" ve "Part B" dokümanlarına, çağrı başvuru rehberine çağrı sayfasından erişim sağlayabilirsiniz (https://www.ffplus-project.eu/en/open-call/business-experiments/). Dokümanlar doldurulduktan sonra https://ffplus.cesga.es/hpc sayfasından yüklenmesi gerekmektedir. 

.. note::
  
  İş zorluğunuz için kullancağınız YBH kaynaklarını, EuroHPC hesaplama kaynaklarından temin etmeniz gerekmektedir. Aldığınız bütçeyi hesaplama kaynağı satın almak için kullanmamanız gerekmektedir.  Bu çağrıya başvuru yapmayı planlıyorsanız, paralel olarak EuroHPC JU Erişim Çağrılarına da başvuru yapmanız önerilir. :ref:`EuroHPC JU Erişim Çağrıları hakkında detaylı bilgi için tıklayınız <eurohpc-erisim>`.

`FFPlus Business Experiments Çağrısı ile ilgili detaylı bilgilere, sıkça sorulan sorulara ve başvuru sayfasına proje web sayfasından erişim sağlayabilirsiniz... <https://www.ffplus-project.eu/en/open-call/business-experiments>`_


* `Innovation Studies <https://www.ffplus-project.eu/en/open-call/innovation-studies/>`_
----------------------------------------------------------------------------------------------------

Üretken yapay zeka modellerinin geliştirilmesine yönelik bu FFPlus çağrısı, büyük ve aşırı ölçekli bilgi işlem kaynakları için **üretken yapay zeka ve YBH konusunda yetkin** KOBİ'lerin ve Start-up'ların ihtiyaçlarını karşılamaktadır. Stratejik hedef, Avrupa KOBİ'lerinin üretken yapay zeka alanındaki teknolojik gelişimini kolaylaştırmak ve güçlendirmektir. Katılımcı KOBİ'ler ve Start-up'lar, mevcut uzmanlıklarına, uygulama alanlarına, iş modellerine ve genişleme potansiyellerine dayanarak Büyük Dil Modelleri (LLM'ler) gibi yeni üretken yapay zeka modellerinden yararlanarak inovasyon potansiyellerini artırma konusunda desteklenecektir.

Bu çağrı, üretken yapay zeka, profesyonel yazılım geliştirme ve veri işleme konularında son derece yetkin olan KOBİ'lerin ve Start-up'ların iş ihtiyaçlarına yönelik "inovasyon çalışmaları" için ilk teklif çağrısıdır. İnovasyon çalışmaları, temel ve büyük dil modelleri gibi üretken yapay zeka modellerini geliştirmek ve özelleştirmek için büyük ölçekli Avrupa YBH kaynaklarını (örneğin, pre-exascale ve exascale süper bilgisayarlar) kullanmalıdır.

Bu FFplus çağrısı, paralel olarak yürütülen YBH'nın KOBİ'ler tarafından kullanımı ele alan iş deneyleri için açık teklif çağrısını (Tanımlayıcı FFplus_Call-1-Type-1) tamamlayıcı niteliktedir. KOBİ'lerin (ana katılımcı rolünde) iki tür alt projeden yalnızca birine katılabileceği unutulmamalıdır.

.. warning::
  
  * Son Başvuru Tarihi: 4 Eylül 2024, Brüksel yerel saatiyle 17:00

  * Desteklenecek projelerin 1 Aralık 2024'te başlaması hedeflenmektedir. Proje süresi maksimum 10 ay.

  * Bu çağrı kapsamında finanse edilecek tüm alt projeler için gösterge niteliğindeki toplam finansman bütçesi 4 milyon Avro'dur. Proje başına finansman bütçesi 300K Avro'dur. Ana katılımcı bütçenin sadece 200K Avro’sunu alabilir.

**Uygunluk Kriterleri:**

Çağrıya katılacak organizasyonların AB üye devletlerinden veya Dijital Avrupa Programı’ndan finansman alabilecek ilişkili ülkeler olması gerekmektedir. Çağrıya başvuruyu yapan ana katılımcının üretken yapay zeka çalışan bir firma olması gereklidir. Deneylerin  ilerlemesi için mühendislik çalışmalarına katkı sağlayacak destekleyici katılımcılar da projede yer alabilirler.  En fazla 3 ortak ile bu çağrıya başvuru yapılabilir. 

**Proje Önerisinin Teslim Edilmesi:**

Proje önerisi 2 kısımdan oluşmaktadır. “Part A” projede yer alacak organizasyonlara&firmalara ilişkin detaylara yer verilen, “Part B” proje önerisi ile ilgili teorik ve teknik detayların anlatıldığı kısımdır. Her iki kısımda 5MB geçmeyecek şekilde hazırlanması gerekmektedir. “Part B”‘ye ilişkin olarak bir de sayfa kısıtlaması mevcuttur. Öneriler kapak sayfası hariç maksimum 10 sayfa olacak şekilde hazırlanmalıdır. Bu kriterlere uymayan öneriler hakem değerlendirilmesine girmeden doğrudan reddedilecektir. "Part A" ve "Part B" dokümanlarına, çağrı başvuru rehberine çağrı sayfasından erişim sağlayabilirsiniz (https://www.ffplus-project.eu/en/open-call/business-experiments/). Dokümanlar doldurulduktan sonra https://ffplus.cesga.es/hpc sayfasından yüklenmesi gerekmektedir. 

Dokumanlar doldurulduktan sonra https://ffplus.cesga.es/hpc sayfasından teslim edilir. 

.. note::

  İş zorluğunuz için kullancağınız YBH kaynaklarını, EuroHPC hesaplama kaynaklarından temin etmeniz gerekmektedir. Aldığınız bütçeyi hesaplama kaynağı satın almak için kullanmamanız gerekmektedir.  Bu çağrıya başvuru yapmayı planlıyorsanız, paralel olarak EuroHPC JU Erişim Çağrılarına da başvuru yapmanız önerilir. :ref:`EuroHPC JU Erişim Çağrıları hakkında detaylı bilgi için tıklayınız <eurohpc-erisim>`.


`FFPlus Innovation Studies Çağrısı ile ilgili detaylı bilgilere, sıkça sorulan sorulara ve başvuru sayfasına proje web  sayfasından erişim sağlayabilirsiniz... <https://www.ffplus-project.eu/en/open-call/innovation-studies/>`_

.. note::

  `Çağrılar hakkında bilgilendirmelerin yapıldığı webinar kayıtlarına ve sunum materyallerine erişim sağlamak için tıklayınız... <https://www.ffplus-project.eu/en/news-and-events/news/the-first-open-call-webinars-essential-insights-and-information/>`_


.. note::

  Çağrı ile ilgili sorularınız olursa ffplus-call-t1@scapos-tools.de mail adresinden Scapos Ekibine iletebilirsiniz...