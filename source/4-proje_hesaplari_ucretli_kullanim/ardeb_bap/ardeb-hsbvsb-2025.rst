TRUBA Hizmetlerinden Proje Kapsamında Faydalanacak Akademik İstekliler için HSB ve VSB Hizmeti 2025
====================================================================================================

Hesaplama ve veri depolama ihtiyacı olan isteklilerin, ihtiyaçlarının TRUBA kaynakları tarafından karşılanabilmesi için 22 Ekim 2010 tarih ve 65 sayılı TÜBİTAK ULAKBİM Yönetim Kurulu'nda onaylanan "TÜBİTAK ULAKBİM tarafından Yüksek Başarımlı ve Grid Hesaplama Merkezi Üzerinden Yürütülecek Dış Destekli Projelere İlişkin Çerçeve İlkeler” kapsamında TRUBA kaynakları ücretlendirilebilmektedir.

16 Kasım 2013 tarihli 77 sayılı toplantısında, TRUBA Hizmetlerinden faydalanmak isteyen proje destekli akademik araştırmacılar için 2014 yılı ve sonrasındaki yıllar için sabit bir ücretlendirme tarifesi belirlenerek, ilgili tarifenin web üzerinden araştırmacılara sunulması kararı alınmıştır.

2022 yılında ARDEB projelerine ve BAP'ne  sunulan hizmetlerde, projenin başlama tarihinde talep edilmeyen hizmetlerin, projenin bitişinde projelerin hizmet alımı kalemlerinde artan harcama tutarları ile proje ihtiyacından daha çok HSB ve VSB talebinde bulundukları görülmektedir. 2023 yılı ve sonrasında proje destekli olarak çalışacak akademik araştırmacılar için 08.12.2022 tarihli TÜBİTAK ULAKBİM Müdürü Olur'u ile:
- Projelerinin kabul tarihinde projeleri boyunca talep edilen HSB ve VSB’ler için hizmet bedellerinin, proje başvuru yılı hizmet bedelleri üzerinden ücretlendirilmesi,
- Projelerin başlama yılından sonra talep edilen HSB ve VSB’ler için hizmet bedellerinin, hizmet talebini yaptığı yılın hizmet bedelleri üzerinden ücretlendirilerek, ilgili projede talep edilen HSB miktarının %50’sinden fazlasının ücretlendirilmemesi gerçekleştirilecektir.

* T.C. Kalkınma Bakanlığı destekli Araştırma Altyapıları projeleri, TRUBA kaynaklarından hesaplama ve veri depolama kaynağı talep etmeleri durumunda yine aşağıdaki tablo yer alan bedelleri üzerinden hizmet alabileceklerdir.*


+-----------------------+----------------------------+---------------------------------------------------------+
|                                  Hesaplama Servis Birimi (HSB)                                               |
+=======================+============================+=========================================================+
| Sunucu Tipi           | Saatlik İşlemci            | Sunucu Özelliği                                         |
| [#note2]_             | Çekirdeği Bedeli [#note1]_ |                                                         |
+-----------------------+----------------------------+---------------------------------------------------------+
| Akya                  |    0,76 TL                 | Intel Xeon Gold 6148 2.40GHz, 2x20 çekirdek,            |
|                       |                            | çekirdek başına 9.6 GB bellek, EDR IB bağlantı,         |
|                       |                            | 4 x Tesla V100 16 GB GPU                                |
+-----------------------+----------------------------+---------------------------------------------------------+
| Palamut               |    0,69 TL                 | AMD EPYC 7742 2.25GHz, 2x64 çekirdek,                   |
|                       |                            | çekirdek başına 1.5 GB bellek, 4xHDR IB bağlantı        |
|                       |                            | 8 x NVidia A100 80G GPU                                 |
+-----------------------+----------------------------+---------------------------------------------------------+
| Hamsi                 |    0,32 TL                 | Intel Xeon Gold 6258R 2.70GHz, 2x28 çekirdek,           |
|                       |                            | çekirdek başına 3.42 GB bellek, HDR100 IB bağlantı      |
+-----------------------+----------------------------+---------------------------------------------------------+
| Orfoz                 |    0,15 TL                 | Intel Xeon Platinum 8480+ 2.0GHz, 2x56 çekirdek,        |
|                       |                            | çekirdek başına 2.28 GB bellek, NDR200 IB bağlantı      |
+-----------------------+----------------------------+---------------------------------------------------------+
| Kolyoz                |    0,73 TL                 | Intel Xeon Gold 6548Y+ 2.50GHz, 2x32 çekirdek,          |
|                       |                            | çekirdek başına 16 GB bellek, 4xHDR200 IB bağlantı      |
|                       |                            | 4 x NVidia H100 80 GB GPU                               |
+-----------------------+----------------------------+---------------------------------------------------------+

.. [#note1] Saatlik hesaplama servis biriminin KDV hariç bedelidir.Herhangi bir hesaplama, veri depolama alanı olmadan kullanılamayacağı için ilgili bedele en az 1TB depolama alanı saatlik bedeli dahil edilmelidir. 
.. [#note2] Akya, Palamut ve Kolyoz sunucuları GPU kartı bulundurmakta olup sırasıyla  GPU için 10, 16 ve 16 çekirdek talep edilmelidir.


+----------------------+---------------------------+---------------------------------------------+
|                              Veri Servis Birimi (VSB)                                          |
+======================+===========================+=============================================+
| Depolama Tipi        | Saatlik 1 TB              | Sunucu Özelliği                             |
|                      | Depoloma Bedeli [#note3]_ |                                             |
+----------------------+---------------------------+---------------------------------------------+
| YBH Depolama         |    0,23 TL                | Tüm hesaplama sunucuları tarafından         |
|                      |                           | görünen performans disk alanı               |
+----------------------+---------------------------+---------------------------------------------+
| YZ Depolama          |    0,28 TL                | Tüm hesaplama sunucuları tarından görünen   |
|                      |                           | performans disk alanı                       |
+----------------------+---------------------------+---------------------------------------------+



.. [#note3] Saatlik 1 TB veri servis birimin KDV hariç bedelidir. Kullanımlarda yüksek performanslı hesaplama alanı olan YBH Depolama'dan alan tercih edilebilir. YZ teknolojilerinde çalışan işler için YZ Depolama'dan alan tercihi yapılabilir. YZ depolama alanının kısıtlı miktarda depolama alanına sahip olduğu göz önünde bulundurulmalıdır.  

.. note:: 

   Hesaplamalarda 1 ay 30 gün, 1 yıl ise 360 gün (12ay x 30 gün) olarak hesaplanmaktadır. 

-----------------------------------------------------------------------------------------------------
 Proje kapsamında TRUBA'dan Hizmet Almak İsteyen Araştırmacılar İçin Yaklaşık Maaliyet Belirlenmesi 
-----------------------------------------------------------------------------------------------------

TÜBİTAK ULAKBİM tarafından işletilen TRUBA kaynaklarından proje kapsamında destek almak isteyen araştırmacılar, proje önerisinde bulunmadan önce ihtiyaç duydukları kaynak miktarlarına göre, yukarıdaki tablodan projeleri için ihtiyaç duyulan bütçeyi hazırlayabilirler. Her türlü soru ve sorun ``ardeb@ulakbim.gov.tr`` e-posta adresine yönlendirilebilir. 

------------------------------------------------------------------------------------------------
 Projesi kabul edilerek TRUBA'dan Hizmet Almak İsteyen Araştırmacılar İçin Sözleşme Düzenlenmesi 
------------------------------------------------------------------------------------------------

TÜBİTAK ARDEB tarafından destekleneceği kesinleşen projeler kapsamında TÜBİTAK ULAKBİM'den destek alacak olan projeler için, yukarıdaki tabloda yer alan işlemci saat bedeli üzerinden istenilen kaynak miktarları belirlenebilir. Karşılıklı olarak ihtiyaç duyulan HSB ve VSB değerleri üzerinden proje boyunca kullanılacak çekirdek saat miktarı belirlenerek, en son HSB ve VSB değerlerine göre yeni sözleşme oluşturularak, Proje Yürütücüsü ve TÜBİTAK ULAKBİM Müdürü arasında imzalanır. İmzalanan sözleşme tarihlerine göre alınan hizmet aylık/dönemsel olarak Proje Yürütücüsü adına faturalandırılır. Her türlü soru ve sorun ``ardeb@ulakbim.gov.tr`` e-posta adresine yönlendirilebilir. 


Örnek Hesaplama - I
--------------------

Kullanıcılar, sunucuların teknik özelliklerini göz önünde bulundurarak (çekirdek hızı, çekirdek sayısı, bellek miktarı, işlemci mimarisi vs) kullanmak isteyecekleri sunucu grubunu belirleyebilirler. Merkezi dosya sistemi kullanılmadan herhangi bir hesaplama yapmak mümkün olmadığı için hizmet bedeline verileri saklamak için de bir bedel eklenmelidir. Eklenebilecek en az veri alanı büyüklüğü 1 TB'dır. Herhangi bir hesaplama ve veri saklama talebi için hizmet bedeli aşağıdaki gibi hesaplanabilir: 

 .. code-block::

   Toplam HSB = Toplam çekirdek zamanı x Talep Edilen Çekirdek Sayısı x Seçilen İşlemci Çekirdeğinin  Saatlik Bedeli
   Toplam VSB = Öngörülen veri saklama zamanı x TB Miktarı x Seçilen Veri Depolama Alanının Saatlik Bedeli


Mesela, projesi süresince 120 gün ve 112 çekirdek  [#note4]_ hesaplama yapmayı ve bu çalışmalarının sonuçlarını başlangıcından itibaren 120 gün süre [#note5]_ ile sistemde saklamayı öngören bir kullanıcı, ilgili hizmet tutarını aşağıdaki gibi hesaplayabilir.

Eğer kullanıcı hesaplarını, Orfoz sunucuları üzerinde gerçekleştirmek ve verilerini depolama alanında saklamak istiyorsa [#note6]_:

 .. code-block::

   Toplam HSB = 120 gün x 24 saat x 112 çekirdek x 0,15 TL = 52.704,00 TL  
   Toplam VSB = 120 gün x 24 saat  x 1 TB x 0,23 = 662,40 TL
   Toplam Tutar = 52.704,00 TL + 662,40 TL = 53.366,40 TL (KDV Hariç)

.. [#note4] Aynı anda kullanılabilecek çekirdek sayısı sınırlıdır. En fazla aynı anda kullanılacak çekirdek sayısını bildirmek gerekmektedir. İlgili sayı proje yürütücüsü ve TÜBİTAK ULAKBİM Müdürü arasında imzalanacak olan sözleşmede yer alacaktır.

.. [#note5] Bu süre, yapılacak hesaplamanın bitiş zamanından daha uzun olması gerekmektedir. Hesaplamaların bu süreden daha uzun çıkması durumunda, fazla süre ile kullanılan disk alanı bedeli son faturaya yansıtılacaktır.

.. [#note6] Hesaplanan miktarlar KDV hariç tutarlar olup, projenizin bütçesini belirlerken %20 KDV miktarının da dahil edilmesi gerekmektedir. 


Örnek Hesaplama - II
--------------------

GPU ile hesaplama yapmak isteyen kullanıcılar, GPU'ların bulunduğu sunuculardaki tüm çekirdekleri de fiyatlandırmak durumundadır. Mesela 120 Gün boyunca 4 GPU kullanarak hesaplama yapmak isteyen bir kullanıcı, her biri 4 adet GPU bulunduran Kolyoz sunucusunu kullanabilir. Kolyoz sunucularındaki çekirdek sayısı 64'dür. Toplam 4 adet GPU kullanımı icin 1 adet Kolyoz sunucusu ücretlendirilmelidir. Böyle bir hizmet talep edilmesi durumunda, hizmet tutarı aşağıdaki gibi hesaplanabilir [#note7]_ :

 .. code-block::

   Toplam Çalışma Süresi  = 120 gün x 24 saat = 2880 Saat
   Toplam Çekirdek Zamanı = 120 gün x 24 saat x 64 = 184320 Saat
   Toplam HSB = 2880 Saat x 64 x 0,73 TL = 134.553,60 TL 
   Toplam VSB = 2880 saat x 1 TB x 0,23 = 662,40 TL 
   Toplam Tutar = 134.553,60 TL  + 662,40 TL = 135.216,00 TL (KDV Hariç)

.. [#note7]  Hesaplanan miktarlar KDV hariç tutarlar olup, projenizin bütçesini belirlerken %20 KDV miktarının da dahil edilmesi gerekmektedir. 
