=======================
EuroHPC Ortak Girişimi
=======================

EuroHPC Ortak Girişimi (EuroHPC JU), Avrupa’da süper bilgi işlem teknolojileri, uygulamaları ve becerilerinde birinci sınıf bir Yüksek Performans Hesaplama (HPC) altyapısı ve rekabetçi, yenilikçi bir ekosistemi geliştirmek amacıyla Avrupa düzeyinde çabaların (AB ve katılımcı Avrupa ülkelerinin) koordinasyonunu ve kaynakların paylaşımını sağlamak için kurulmuştur.

.. image:: /assets/eurohpc/2202UpdateMembers_map_0.jpg
    :width: 500

EuroHPC Ortak Girişimi’ne Türkiye 2 Nisan 2019’da katılmıştır. 4 Nisan 2019’da sonlanan “Precursors to Exascale” çağrısına Türkiye; İspanya, Portekiz ve Hırvatistan ile ortak teklif vermiştir. İlgili teklif, 4-5 Haziran 2019’da Lüksemburg’ta gerçekleştirilen yönetim kurulunda kabul edilmiştir. Barselona’da kurulacak 150 Petaflop üstü kapasitesi ile dünyanın sayılı süper bilgisayarlarından birinde Türkiye doğrudan erişim hakkına sahip olacaktır.

Ortak girişim tarafından finanse edilen süper bilgisayarlara, Nisan 2021'den itibaren, `EuroHPC Ortak Girişimi Konsey Yönetmeliği ve Ortak Girişim’in Erişim Politikası <https://eurohpc-ju.europa.eu/document/download/0f55a298-59ac-48bf-85e0-76b6168fe0ea_en?filename=EuroHPC%20JU%20Decision%2025.2021%20-%20Access%20policy.%20First%20amendment.pdf>`_’nda belirtilen ilkelere göre, zorlu uygulama gereksinimlerine uygun olarak Avrupalı bilimsel, endüstriyel ve kamu sektörü kullanıcıları için erişim süresi tahsis edilecektir.

Ayrıntılı bilgi için `EuroHPC Ortak Girişimi <https://eurohpc-ju.europa.eu/about/discover-eurohpc-ju_en>`_ web sayfasını ziyaret edebilirsiniz. 

.. toctree::
    :maxdepth: 1

    systems.rst
    access.rst
    ffplus.rst
    inno4scale.rst
    

