=================================
EuroHPC Sistemlerine Erişim
=================================

EuroHPC Ortak Girişimi (EuroHPC JU), Avrupa’da süper bilgi işlem teknolojileri, uygulamaları ve becerilerinde birinci sınıf bir Yüksek Performans Hesaplama (HPC) altyapısı ve rekabetçi, yenilikçi bir ekosistemi geliştirmek amacıyla Avrupa düzeyinde çabaların (AB ve katılımcı Avrupa ülkelerinin) koordinasyonunu ve kaynakların paylaşımını sağlamak için kurulmuştur. 

EuroHPC Ortak Girişimi kapsamında, pre-exascale ve petascale süper bilgisayarları (EuroHPC süper bilgisayarları) Avrupa Birliği’ndeki süper bilgi işlem merkezlerinde konumlandırılması ve bu merkezler tarafından işletilmesi planlanmaktadır.

.. image:: https://eurohpc-ju.europa.eu/sites/default/files/inline-images/210531%20Members%20map_0.jpg

EuroHPC Ortak Girişimi’ne Türkiye 2 Nisan 2019’da katılmıştır. 4 Nisan 2019’da sonlanan “Precursorsto Exascale” çağrısına Türkiye İspanya, Portekiz ve Hırvatistan ile ortak teklif vermiştir. İlgili teklif, 4-5 Haziran 2019’da Lüksemburg’ta gerçekleştirilen yönetim kurulunda kabul edilmiştir. Barselona’da kurulacak 150 Petaflop üstü kapasitesi ile dünyanın sayılı süper bilgisayarlarından birinde Türkiye doğrudan erişim hakkına sahip olacaktır.

Nisan 2021'den itibaren, `EuroHPC Ortak Girişim Konsey Yönetmeliği ve Ortak Girişim’in Erişim Politikası <https://eurohpc-ju.europa.eu/sites/default/files/2021-03/Decision 06.2021 - Access policy.pdf>`_’nda belirtilen ilkelere göre, zorlu uygulama gereksinimlerine uygun olarak Avrupalı bilimsel, endüstriyel ve kamu sektörü kullanıcılarına erişim süresi tahsis edilecektir.

** Yaklaşan çağrılar hakkında daha fazla bilgiye aşağıdaki linklerden ulaşabilirsiniz: **

`EuroHPC Ortak Girişim Kıyaslama (Benchmark) ve Geliştirme Erişim Çağrıları <https://prace-ri.eu/hpc-access/eurohpc-access/eurohpc-ju-benchmark-and-development-access-calls/>`_ 

`Kıyaslama (Benchmark) ve Geliştirme Erişim Çağrılarına Başvuru Sahipleri için Bilgi <https://prace-ri.eu/benchmark-and-development-access-information-for-applicants/>`_

EuroHPC Ortak Girişim Kıyaslama ve Geliştirme Erişim Modları için Teklif Çağrısı, gönderim tarihinden itibaren maksimum iki hafta kaynak erişim süresi (başlangıç tarihi) ile sürekli açık çağrılardır. Teklifler için bir sonraki son tarihler:

 * 1 Mayıs 2021 – 11:00 CEST
 * 1 Haziran 2021 – 11:00 CEST
 * 1 Temmuz 2021 – 11:00 CEST

EuroHPC Ortak Girişim Kıyaslama ve Geliştirme Erişim çağrılarının amacı, araştırmacılara ve HPC uygulama geliştiricilerine, aşırı ölçekli ve/veya normal bir projeye başvurmadan önce, gerçekleşmesi yakın/mevcut EuroHPC Pre-exascale ve/veya Petascale sisteminde uygulamalarını geliştirme, test etme ve optimize etme fırsatı vererek onları desteklemektir. Proje önerileri, PRACE Değerlendirme Sayfası aracılığıyla, herhangi bir zamanda sunulabilir (sürekli açık). Projelerin değerlendirilmesi, her ay sabit bir tarihten sonra yapılır (kesme tarihi olarak anılır). 
