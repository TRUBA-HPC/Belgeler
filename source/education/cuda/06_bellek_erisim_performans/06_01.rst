====================
DRAM Performansı
====================

Öğrenim Hedefleri
-----------------
*  Bellek erisim performansının büyük ölçekte paralel (massively parallel) hesaplamaların performansını birinci dereceden etkileyen bir faktör olduğunu öğrenmek.

   *  DRAM burst, bankalar ve kanallar

DRAM Performansı
----------------

Yapılan hesaplamalarda büyük miktarlada veri olabildiğince performanslı olarak işlenmek istenmektedir. Bu hesaplama performansının oldukça önemli bir etkeni ise bellek erişim performansıdır. Hesaplamanın yürütülebilmesi için verinin işlem ünitesine taşınması ve işlenmesi gerekir. Genellikle işlem ünitesindeki işleme hızı, bellekten işlem ünitesine taşınma hızından fazladır. Bunun bir nedeni de modern sistemlerde kullandığımız DRAM modüllerinin fiziksel yapısına dayanmaktadır. 

DRAM Temel Birimi
^^^^^^^^^^^^^^^^^

Modern DRAM modüllerinin temel birimleri genellikle 16M bitlik kapasiteye sahiptir. Her bir bit bir transistöre bağlı minik bir kapasitörde tutulan yük ile ifade edilir. Genelde bu transistör kapasitör ikilisinden oluşan birimler kare şeklinde (4096x4096) dizilir ve 16M bitlik kapasiteye ulaşılır. Bu veriye ulaşım ise önce satırın seçilmesi ile başlar. 4096 olası satır arasından bir satırı seçmek için 12 adet adres biti kullanmak gerekir (2^16 = 4096). İstenilen satır seçildiğinde o satırda bulunan bütün bitler algılayıcı devreler ile okunur ve bu okunan 4096 bit arasından hangi bit grubunun istendiği son bir adres seçimi ile belirlenir. Tipik bir DRAM temel birimini aşağıda görebilirsiniz.


.. image:: /assets/cuda/06/01/01.png
   :width: 600

Basitleştirilmiş bir örnek üzerinden ilerlemek gerekirse:

.. image:: /assets/cuda/06/01/02.png
   :width: 600

8x2 boyutlarındaki bu basitleştirilmiş DRAM temel birimi (core array) üzerinden okuma işlemini inceleyelim. 

* 3 bitlik seçim adresinin ilk ikisi satır seçimi için kullanılır
* Seçilen satırda bulunan bitler algılayıcı devreler tarafından algılanır ve çıktıya doğru yönlendirilir
* Seçim adresinin son biti ile istenilen bit grubu seçilir (ilk iki bit veya sonraki iki bit)

DRAM Hızı
^^^^^^^^^

Fiziksel özellikleri nedeniyle DRAM modülleri oldukça yavaştır. Çünkü her bir bit küçük bir kapasitörde tutulur ve bu kapasitördeki bitin okunması için, küçük kapasitörde duran minik yükün bütün kapasitörlerin bağlı bulunduğu (diğer ucunun da algılayıcı devrelere bağlı olduğu) uzun bir yolu etkilemesi gerekir. Bu da oldukça uzun sürdüğünden bitin okunması oldukça yavaştır. Artan transistör sayısı ile bu durum giderek güçleşmektedir.

.. image:: /assets/cuda/06/01/03.png
   :width: 600

DRAM Bursting
^^^^^^^^^^^^^

Bu yavaşlıkla başa çıkabilmek ve bant genişliğini efektif kullanabilmek için **DRAM Bursting** kullanılmaktadır. **DRAM Bursting**, bir satır içerisindeki seçilen grupların tek tek okunması yerine (Önceki basitleştirilmiş 8x2 örneğinde 3. aşamada hangi 2 bitlik kısımın seçileceği belirlendikten sonra seçilmeyen 2 bitlik kısımı okumak için aynı işlem tekrarlanmak zorundadır), tek seferde okunduktan sonra okunan verinin gruplar hainde bir bufferda tutularak hızlıca okunabilmesidir. Yani aynı satırdaki farklı sütunların okunması için bir kere uzun bekleme süresi beklenir ardından okunan satırın farklı sütunlarına hızlıca ulaşılabilir.

Aşağıdaki görselde bursting kullanılan ve kullanılmayan bir okuma işleminin nasıl ilerlediğini görebilirsiniz.

.. image:: /assets/cuda/06/01/04.png
   :width: 600

Bu görselde aynı satırda bulunan 2 sütunun arka arkaya iletilişi gösterilmiştir. Bursting kullanılmadığında üstteki çizelgede gördüğünüz gibi her bir veri için küçük kapasitörlerin büyük kapasitif değere sahip uzun yola etki etmesi beklenmektedir. Ancak bursting kullanıldığında bir kere satır okunduktan sonra, aynı satırdaki verilere ulaşım oldukça hızlıdır.

DRAM Bankaları
^^^^^^^^^^^^^^

**DRAM bankalarını** modelleyen aşağıdaki görseli inceleyiniz.

.. image:: /assets/cuda/06/01/05.png
   :width: 600

Gördüğünüz gibi bankalar birden fazla temel birimin bir araya gelmesiyle oluşmaktadırlar. Bankaların kullanılmasının en önemli nedeni bant genişliğini daha da efektif şekilde kullanmamızı sağlamalarıdır. **DRAM Bursting** ile veri transferi sağlanılan aşağıdaki örneği inceleyeniz. Bu örnekte **DRAM Burstingin** bankalar ile kullanıldığında çok daha efektif bant genişliği kullanımı sağladığını görebilirsiniz.

.. image:: /assets/cuda/06/01/06.png
   :width: 600

**DRAM Bursting**, ile tek banka kullanıldığında gördüğünüz üzere belirli miktarda bir kazanım elde ediyor olsak da satırlar arası geçişlerde küçük kapasitördeki yükün büyük kapasitif değerli yola etki etme süresini beklemek durumundayız. Bu sırada bant genişliğini harcamış oluyoruz (veri aktarabilecekken aktarmıyoruz). Ancak birden fazla banka kullanıldığında ve veri ulaşımları sırasıyla farklı bankalar üzerinden ilerletildiğinde bir banka okuma süresi içindeyken diğer bankadan veri aktarımı sağlanabilmektedir ve bu da bant genişliğini daha da efektif kullanmamızı sağlar. Bu örnekte iki banka kullanılmıştır.
