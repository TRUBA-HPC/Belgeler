.. _proje_basvurulari:

==================
Proje Başvuruları
==================

Ayrıcalıklı Kullanım
--------------------

Standart kullanıcı hesaplarına tanınan hesaplama kaynaklarının yeterli olmadığı ya da zaman kısıtlı projelerin yürütülmekte olduğu durumlarda, hizmet bedeli karşılığında kuyruk önceliği olan, ayrıcalıklı hizmet almak mümkündür. Talep edilen kaynak miktarı için verilecek hizmet bedeli, ilgili donanımın talep edilen kullanım süresinde harcayacağı elektrik enerjisi miktarı ve altyapı bakım-onarım maliyetleri göz önüne alınarak hesaplanmaktadır.

ARDEB, TEYDEB, BAP kapsamında proje başvurusunda bulunacak kullanıcılar proje başvurusu sırasında, yeni hesaplama donanımı alımı için bütçe talebinde bulunabilecekleri gibi, uygulamalarının TRUBA üzerinde çalışması mümkünse, hesaplarını TRUBA'da yürütmeyi tercih edebilirler. Proje kapsamında öncelikli kullanım tercih eden araştırmacılar projelerinde TRUBA'dan hizmet alımı için bütçe talebinde bulunabilirler. Bu durumda, proje bütçesinde TRUBA hesaplama kaynakları için gerekli olan hizmet bedeli hesaplanarak, proje önerisine eklenmelidir.

Hesaplama ve veri depolama kaynaklarından faydalanmak isteyen özel kurumlara proje şartı aranmaksızın ayrıca hizmet verilmektedir.

Ayrıntılı bilgi için :ref:`proje_hesaplari_ucretli_kullanim` sayfamızı inceleyebilirsiniz.



