.. _kullanim_kurallari:

===================
Kullanım Kuralları
===================

----------------------------
TRUBA Kullanıcı Politikası
----------------------------

**TRUBA kullanıcısının aşağıdaki ilkelere uyması beklenmektedir.**

  * TRUBA kaynakları bu politika metninde belirtilen ilkeler doğrultusunda kullanılabilir. 
  
  * TRUBA kaynaklarını kullanarak elde edilmiş sonuçların doğrudan ya da dolaylı olarak kullanıldığı tüm makale, bildiri, tez (yüksek lisans, doktora) veya diğer (poster, vb) çalışmalarında, kullanıcının TRUBA oluşumuna teşekkür etmesi zorunludur. Teşekkür örneklerine ulaşmak için  :ref:`tesekkur-truba` sayfasını ziyaret edebilirsiniz.
  
  * Kullanıcıların TRUBA'ya başvuru sırasında belirtilmiş uygulamalardan farklı bir iş çalıştırmaması beklenir. Böyle bir ihtiyaç durumunda kullanıcının ``grid-teknik@ulakbim.gov.tr`` adresine e-posta atarak yeni uygulamalar konusunda yeniden kullanıcı talebinde bulunması gerekmektedir. 
  
  * Arayüz makinesi veya portal kullanıcı hesabı şifresinin güvenli bir şekilde saklanmasından kullanıcı sorumludur. Arayüz makinası veya portal kullanıcı hesabı şifresinin güvenli bir şekilde saklanmasından kullanıcı sorumludur. TRUBA kullanıcı hesabı kişiye özeldir. TRUBA kullanıcı hesabının, hesap sahibinden farklı bir kişi(ler) tarafından kullanılması durumunda, ilgili TRUBA kullanıcı hesabına erişim engellenir. 
  
  * Bir başkasının hesabını kullanan TRUBA kullanıcısının hesabı, erişime kapatılır.
  
  * Kullanıcılar tarafından TRUBA kullanıcı sertifikası güvenliğinin sağlanması gerekmektedir. 

  * Depolama elemanlarının uygulamalar dışında farklı amaçlar için kullanılmaması gerekmektedir. 
  
  * TRUBA kaynakları yasadışı herhangi bir amaçla, altyapının yönetimini ve güvenliğini tehdit edecek biçimde kullanılamaz. 
  
  * Sistemde bir güvenlik açığı gören ya da böyle bir durumdan şüphelenen bir kullanıcının ivedilikle ``grid-teknik@ulakbim.gov.tr`` e-posta adresini kullanarak  altyapı işletenlerini uyarması gerekmektedir. 
    
  * Kayıtlı kullanıcı bilgisi, TRUBA tarafından sadece yönetsel, operasyonel, kaynakların kullanımında kimlik doğrulama ve yetkilendirme amaçlı kullanılabilir. Bu amaçlar dışında mevcut kimlik bilgilerinin gizli tutulması esastır. 
  
  * TRUBA altyapısı uygulama geliştirme amaçlı kullanılamaz. Kullanıcılar ancak geliştirilmiş uygulamalarını (arayüz makinesinde ya da kendi makinelerinde derlenmiş çalıştırılabilir iş ve veri dosyalarını) TRUBA altyapısına aktarabilirler. 
  
  * Kullanıcı arayüz makinesinden konsol aracılığıyla gridi kullanan kullanıcılar programlarını arayüz makinesinde derleyip derlenmiş çalıştırılabilir dosyalarını küme bilgisayara ya da Grid'e göndermek durumundadırlar. 
  
  * TRUBA kullanıcılarının yürütmekte oldukları çalışma ve projeler yıllık olarak değerlendirilecektir.
  
  * Kullanıcı kabul edilebilir kullanım politikasında yer alan şartlardan herhangi birine uymamasından doğacak sonuçlardan sorumludur. 


.. note::

  Her türlü soru ve sorununuz için ``grid-teknik@ulakbim.gov.tr`` adresimize e-posta yönlendirebilirsiniz. 

