
.. _uyelik-bilgi:


Üyelik Rehberi
======================

TRUBA Kaynaklarını Kimler Kullanabilir?
-------------------------------------------

Hesaplama kümesi üzerinde çalışabilir uygulamalara sahip Türkiye'deki tüm üniversite, araştırma kurumu ve enstitülerdeki araştırmacılar, öğretim üyeleri, öğrenciler TRUBA kaynaklarını kullanmak üzere TRUBA kullanıcısı olabilir. 

Ticari kullanıcılar ve endüstriyel iş birlikli akademik projeler TRUBA oluşumu tarafından değerlendirilerek kabul edilir. 

Altyapının kullanılması için çalışabilir uygulamaların (açık kaynak kodlu ve/veya lisanslı) aşağıdaki özelliklerden en az birini içermesi beklenmektedir: 

* Birçok farklı bağımsız alt göreve bölünebilen yüksek geçişli hesaplamalar, 
* Büyük miktarda verinin işlenmesini gerektiren yüksek performanslı hesaplamalar, 
* Küçük bir zaman diliminde çok sayıda işlemin yapılmasını gerektiren işlemci merkezli hesaplamalar, 
* Verilerin bir araya getirilmesi, saklanması ve çözümlenmesini de gerektirebilen veri merkezli hesaplamalar. 
  
TRUBA kaynaklarından faydalanmak isteyen araştırmacılarımızın üyelik başvuruları, 
`TRUBA Üyelik Portalı <https://portal.truba.gov.tr>`_ üzerinden gerçekleştirilmektedir. 
Mevcut üyelerimiz, portal üzerinden kullanıcı bilgilerini güncelleyebilir ve TRUBA kaynaklarını kullanarak gerçekleştirdikleri bilimsel yayınları "Yayınlar" bölümüne ekleyebilirler. Ayrıca, bu yayınlarda TRUBA'ya teşekkür etmeleri gerekmektedir.

.. _kullanicihesabi-bilgi:

Standart Kullanıcı Hesabı Özellikleri
--------------------------------------

Her araştırmacıya kullanıcı adı ile birlikte

* aynı anda kullanılabilecek çekirdek miktarı,
* çekirdek saat kotası ve
* disk kotası

tanımlanmaktadır.

Mevcut eğitim düzeyine göre tanımlanan kotalar aşağıda belirtilmektedir:

- **Lisans Öğrencileri:**  Lisans öğrencilerinin hesapları, danışmanları ile birlikte bir projeye dahil olmaları ve ilgili projenin TÜBİTAK ULAKBİM ile yapılan sözleşme kapsamında TRUBA'da bir proje hesabına sahip olması durumunda açılır. Bu durumda, öğrenciler yalnızca ilgili proje hesabının tanımlı kaynaklarını kullanabilirler.
  
- **Yüksek Lisans Öğrencileri:** Yüksek Lisans öğrencilerine TRUBA sisteminde hesap açılabilmesi için "Danışman Onayı" gerekmektedir. TRUBA portal üzerinden yapılan başvuru sonrasında üyelik talebinde bulunan öğrencinin kayıtlı eposta adresine  "Danışman Onayı" maili yönlendirilmektedir. İlgili danışman öğretim üyesi tarafından `grid-teknik@ulakbim.gov.tr`` adresimize iletilen danışman onayından sonra kullanıcı hesapları açılmaktadır.

.. note:: 

   - YL öğrencileri, danışmanları ile birlikte bir projeye dahil olmaları ve ilgili projenin TÜBİTAK ULAKBİM ile olan sözleşme kapsamında TRUBA'da bir proje hesabı bulunması durumunda, ilgili proje hesabının kaynak miktarlarından da faydalanabilmektedirler.
  
   - YL öğrencileri için tez danışmanlarının onayı olmadan TRUBA kullanıcı hesabı, açılmamaktadır. 
  
   - YL öğrencileri için tez danışmanı bilgisi TRUBA portal üzerinde yer almamaktadır. Bu bilgi sadece öğrencinin bağlı olduğu üniversitenin enstitü kayıtlarında yer almaktadır.
  
   - TRUBA kullanıcı hesabı başvuruları bireysel olarak yapılmaktadır. YÖKSİS entegrasyonu ile tüm öğrencilik bilgileri (aktif/mezun/kayıt dondurmuş) listelenebilmektedir. İlgili tez danışmanı öğretim üyelerinin bilgileri TRUBA portalda ayrıca yer almadığı için ilgili bilgilendirme süreçleri portalda kayıtlı olan e-posta adresiniz üzerinden yürütülür. 

- **Doktora Öğrencileri ve Akademisyenler:** Hesapları YÖKSİS bilgilerine göre doğrudan açılmaktadır. 

.. note::

  Araştırmacıların, bir projeye dahil olmaları ve ilgili projenin TÜBİTAK ULAKBİM ile yapılan sözleşme kapsamında TRUBA'da bir proje hesabına sahip olması durumunda, söz konusu proje hesabının kaynaklarından da yararlanabilmeleri mümkündür.

Konu ile ilgili her türlü soru ve sorununuzu ``grid-teknik@ulakbim.gov.tr`` adresimize e-posta ile iletebilirsiniz.


.. _uyelik-yayinlar:


Yayınlar
-----------

TRUBA kaynaklarından faydalanılarak gerçekleştirilen bilimsel yayınların bir listesi bu alanda yer almaktadır. Yayınlar içerisinde arama yapılabilmektedir. Bu alanda yer alan yayınlar portal üyeleri tarafından eklenecek olup, kaynak tahsisi isteklerinde burada yer alan yayın listesinden faydalanılacaktır.

``Yayınlar-> Yeni Yayın Ekle`` düğmesi kullanılarak, her portal üyesi kendisi ve/veya araştırma grubu için farklı yayın girişlerinde bulunabilir.

TRUBA hesaplama kaynaklarının kullanıldığı tüm bilimsel çalışmalarda (makale, tez, bildiri, poster sunumu, v.b.) değerli araştırmacılarımızın :ref:`tesekkur-truba` sayfasında belirtildiği gibi yayınlarında Teşekkür ("Acknowledgement") metinlerine yer vermeleri gerekmektedir.


.. _yeni-sertifika:


TRUBA Sertifika İşlemleri
----------------------------

Yeni Sertifika Başvurusu
~~~~~~~~~~~~~~~~~~~~~~~~~

Yeni sertifika başvurusu sadece ve sadece Avrupa Araştırma Altyapıları'nda yer alan kaynaklara iş göndermek, ilgili AB projelerinde yetkilendirme servisleri için kullanılmaya başlanmıştır. Bu nedenle sadece ilgili alanlarda ihtiyaç duyanlar https://portal.truba.gov.tr/ üzerinden sertifika başvurusunda bulunabilir veya ca@grid.org.tr adresinden yardım isteyebilirler. 

https://portal.truba.gov.tr sayfasındaki Sertifika menüsünden yeni kullanıcı sertifikası başvurusunda bulunulabilinir. TRUBA sertifika otoritesi (CA) tarafından hazırlanıp imzalanarak size eposta ile gönderilecektir. 

*Sertifikamı Nerede Kullanabilirim?*
~~~~~~~~~~~~~~~~~~~~~~~~~~~~~~~~~~~~

Sertifika kullanım alanları aşağıdaki gibi özetlenebilir: 

* Uluslararası projelerde kişisel olarak yetkilendirme 
* Uluslararası araştırma projelerinin web sayfalarına erişim için 

Yeniden Sertifika Başvurusu Ne Zaman ve Nasıl Yapılır? 

Tüm araştırmacılara ve servislere verilen sertifika süresi 1(bir) yıldır. Bir yılın sonunda yeniden https://portal.truba.gov.tr adresinde yer alan Sertifika menüsünden başvuruda bulunabilirsiniz. 

Not: Sertifika başvuruları 5 iş günü içerisinde cevaplanmaktadır. 












