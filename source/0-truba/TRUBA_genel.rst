.. _TRUBA-genel:

===============
TRUBA Hakkında 
===============

-------
Genel
-------

Türk Ulusal Bilim e-Altyapısı (TRUBA), 180’den fazla araştırma kurumundan 6000’in üzerinde araştırmacıya yüksek performanslı hesaplama ve depolama kaynakları sunan, ulusal düzeyde stratejik öneme sahip bir araştırma e-altyapısıdır. TRUBA, bilimsel çalışmalara doğrudan katkı sağlamanın yanı sıra, çeşitli kamu kurumları ve araştırma enstitüleriyle ortak projeler yürütmekte ve altyapının faaliyete geçmesinden bu yana 27 Avrupa Birliği Çerçeve Programı projesinde aktif rol almıştır.

Yüksek başarımlı hesaplama, veri yoğun hesaplama, bilimsel veri ambarları ve bulut bilişim gibi hizmetler, TÜBİTAK ULAKBİM Yüksek Başarımlı Hesaplama Grubu tarafından işletilmektedir. 2010 yılı sonuna kadar TR-Grid adıyla anılan bu altyapı, 2011 yılından itibaren TÜBİTAK Bilim Kurulu kararıyla TRUBA ismini almıştır.

TÜBİTAK ULAKBİM, yüksek başarımlı hesaplama alanındaki faaliyetlerine 2003 yılında, kurum bütçesiyle temin edilen 128 çekirdekli bir PC kümesiyle başlamıştır. Ulusal araştırmacıların artan talepleri ve uluslararası projelerde edinilen deneyimlerin etkisiyle, 2006-2008 yılları arasında Türk Ulusal Grid Altyapısı (TUGA / TR-Grid) projesi hayata geçirilmiştir.

2009 yılında, DPT Araştırma Altyapısı Proje Çağrısı kapsamında sunulan “TR-Grid Araştırma e-Altyapısının Güçlendirilmesi” projesiyle, TRUBA 2011 yılı sonuna kadar DPT desteğiyle önemli ölçüde güçlendirilmiştir.

2012-2019 yılları arasında ise, bir önceki projenin devamı niteliğindeki “Türk Ulusal e-Bilim e-Altyapısının Güçlendirilmesi” projesiyle, Kalkınma Bakanlığı desteğiyle altyapının genişletilmesi ve güncel teknolojilerle yenilenmesi sağlanmıştır.

Günümüzde ise, “TRUBA 2023” projesi kapsamında T.C. Cumhurbaşkanlığı Strateji ve Bütçe Başkanlığı desteğiyle altyapının geliştirilmesine ve sürdürülebilirliğine yönelik çalışmalar devam etmektedir.

------------------------
Kullanım İstatistikleri
------------------------

TRUBA, birçok farklı disiplinden araştırmacıya üniversite, kamu ve endüstri ayrımı gözetmeksizin hizmet vermektedir.

•	25M çekirdek saat/ay
•	>6000 kayıtlı araştırmacı
•	>500 aynı anda kullanan araştırmacı
•	>180 ARDEB ve Bilimsel Araştırma Proje desteği
•	Kurumsal iş birlikleri: AFAD, T.C. Çevre ve Şehircilik Bakanlığı, Kandilli Rasathanesi, TUSAŞ, TÜBİTAK SAGE, TÜBİTAK TUG, TÜBİTAK MAM, TÜBİTAK KARE


-----------
Kaynaklar
-----------

Yüksek hesaplama ve depolama gücüne sahip olan TRUBA, 80.000’den fazla işlemci çekirdeği, 309 adet grafik işlemci (NVIDIA P100,V100,A100 ve H100), 7.5 PByte Lustre veri depolama ve 500 TByte yüksek hızlı merkezi NVMe tabanlı bir dosya sistemi alanıyla ülkemizde hesaplamalı bilimler alanında çalışan araştırmacılara ve AR-GE faaliyetleri sürdüren kurumlara hizmet vermektedir. 


------------------------
TRUBA Mimarisi
------------------------

.. image:: /assets/truba-mimari/trubaAltyapi20241127.png 
   :width: 1000