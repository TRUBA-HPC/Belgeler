.. _TRUBA-genel:

===============
TRUBA Hakkında 
===============

-------
Genel
-------

Türk Ulusal Bilim e-Altyapısı (TRUBA), 180’den fazla araştırma kurumundan 6000’in üzerinde araştırmacıya yüksek performanslı hesaplama ve depolama kaynakları sunan, ulusal düzeyde stratejik öneme sahip bir araştırma e-altyapısıdır. TRUBA, bilimsel çalışmalara doğrudan katkı sağlamanın yanı sıra, çeşitli kamu kurumları ve araştırma enstitüleriyle ortak projeler yürütmekte ve altyapının faaliyete geçmesinden bu yana 27 Avrupa Birliği Çerçeve Programı projesinde aktif olarak rol üstlenmiştir.

Yüksek başarımlı hesaplama, veri yoğun hesaplama, bilimsel veri ambarları ve bulut bilişim gibi hizmetler, TÜBİTAK ULAKBİM bünyesindeki Yüksek Başarımlı Hesaplama Grubu tarafından sağlanmakta ve işletilmektedir. 2010 yılına kadar TR-Grid adıyla bilinen bu altyapı, 2011 yılında TÜBİTAK Bilim Kurulu kararıyla TRUBA adını almıştır.

TÜBİTAK ULAKBİM’in yüksek başarımlı hesaplama alanındaki faaliyetleri, 2003 yılında kurum bütçesiyle temin edilen 128 çekirdekli bir PC kümesiyle başlamıştır. Ulusal araştırmacılardan gelen artan talepler ve uluslararası iş birliklerinde edinilen deneyimlerin etkisiyle, 2006–2008 yılları arasında Türk Ulusal Grid Altyapısı (TUGA / TR-Grid) projesi hayata geçirilmiştir.

Bu süreci takiben, 2009 yılında Devlet Planlama Teşkilatı’nın (DPT) Araştırma Altyapısı Proje Çağrısı kapsamında sunulan “TR-Grid Araştırma e-Altyapısının Güçlendirilmesi” projesiyle altyapı önemli ölçüde geliştirilmiş; TRUBA, 2011 sonuna kadar DPT desteğiyle güç kazanmaya devam etmiştir.

2012–2019 yılları arasında ise Kalkınma Bakanlığı desteğiyle yürütülen ve bir önceki projenin devamı niteliğindeki “Türk Ulusal e-Bilim e-Altyapısının Güçlendirilmesi” projesiyle altyapının kapasitesi genişletilmiş, donanımı güncellenmiş ve hizmetleri çağdaş teknolojilere uygun hâle getirilmiştir.

Günümüzde TRUBA, “TRUBA 2023” projesi kapsamında T.C. Cumhurbaşkanlığı Strateji ve Bütçe Başkanlığı desteğiyle geliştirilmekte; ulusal araştırma ekosistemine kesintisiz ve sürdürülebilir bir şekilde hizmet vermeye devam etmektedir.

------------------------
Kullanım İstatistikleri
------------------------

TRUBA, birçok farklı disiplinden araştırmacıya üniversite, kamu ve endüstri ayrımı gözetmeksizin hizmet vermektedir.

•	25M çekirdek saat/ay
•	>6000 kayıtlı araştırmacı
•	>500 aynı anda kullanan araştırmacı
•	>180 ARDEB ve Bilimsel Araştırma Proje desteği
•	Kurumsal iş birlikleri: AFAD, T.C. Çevre ve Şehircilik Bakanlığı, Kandilli Rasathanesi, TUSAŞ, TÜBİTAK SAGE, TÜBİTAK TUG, TÜBİTAK MAM, TÜBİTAK KARE


-----------
Kaynaklar
-----------

Yüksek hesaplama ve depolama gücüne sahip olan TRUBA, 80.000’den fazla işlemci çekirdeği, 312 adet grafik işlemci (NVIDIA P100,V100,A100 ve H100), 7.5 PByte Lustre veri depolama ve 500 TByte yüksek hızlı merkezi NVMe tabanlı bir dosya sistemi alanıyla ülkemizde hesaplamalı bilimler alanında çalışan araştırmacılara ve AR-GE faaliyetleri sürdüren kurumlara hizmet vermektedir. 


------------------------
TRUBA Mimarisi
------------------------

.. image:: /assets/truba-mimari/trubaAltyapi20241127.png 
   :width: 1000