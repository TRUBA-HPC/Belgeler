.. _kullanici_basvurulari:

======================
Kullanıcı Başvuruları
======================


Üyelik Başvuru Süreci
---------------------

TRUBA Üyelik Portalı; e-Devlet Kapısı ve YÖKSİS sistemleriyle entegre çalışmaktadır. 
Başvuru sırasında kimlik doğrulaması, e-Devlet Kapısı üzerinden gerçekleştirilir.

1. Portal ana sayfasının sağ üst köşesinde yer alan **“Giriş”** bağlantısına tıklayınız.
2. Yönlendirileceğiniz e-Devlet Kapısı Kimlik Doğrulama Sistemi’nde size uygun doğrulama yöntemini seçerek giriş yapınız.
3. Başarılı doğrulamanın ardından sistem otomatik olarak TRUBA Üyelik Portalı'na geri dönecektir.

İlk kez giriş yapıyorsanız aşağıdaki adımları takip etmeniz gerekmektedir:

* **Kullanım Politikası Onayı:** 
  TRUBA Kullanım Politikası’nı onaylamanız gerekmektedir.

* **Profil Bilgilerinin Güncellenmesi:** 
  ``Profilim -> Profil Bilgilerini Güncelle`` bölümünde, kişisel bilgilerinizi eksiksiz ve güncel şekilde doldurunuz. 
  İletişim için kullanılacak e-posta adresinizin kurumsal ve aktif olması önemlidir.

* **E-posta Doğrulaması:** 
  Profilim sayfasındaki e-posta adresinizin yanındaki ``(!)`` simgesine tıklayarak doğrulama işlemini tamamlayınız.

.. note::

   E-posta doğrulama işlemi tamamlanmadan TRUBA Portal’da diğer işlem adımları kullanılamaz ve üyelik talebiniz sistemde işleme alınmaz. İlgili süreçlerin sorunsuz bir şekilde yürütülebilmesi için lütfen e-posta adresinizi doğru şekilde giriniz ve de e-posta doğrulama işleminizi gerçekleştiriniz. 

Üyelik Durumuna Göre İşlem Adımları
-----------------------------------

* **Mevcut TRUBA Üyeliği Olanlar:**  
  Kimlik doğrulaması sonrası, TRUBA kullanıcı hesabınız portal üyeliğinizle otomatik olarak eşleştirilir ve işlem adımlarına erişim sağlanır.

* **Yeni TRUBA Başvurusu Yapanlar:**  
  Profil bilgileriniz ve e-posta doğrulamanız tamamlandıktan sonra, başvurunuz onay sürecine alınır. 
  Onay işlemi tamamlandığında kullanıcı hesabınız oluşturularak, kullanıcı bilgileriniz TRUBA portal üzerinde kayıtlı olan e-posta adresinize iletilir.



